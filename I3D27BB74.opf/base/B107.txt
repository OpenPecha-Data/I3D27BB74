༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
LCCN:
W1KG16203
n/a
ImageGroup:
ISBN:
11 KG16228
n/a
Title:
ཐེམ་སྐས་ཉེར་དྲུག་
them skas nyer drug
བློ་བཟང་བསྟན་འཛིན
Author:
blo bzang bstan 'dzin
n/a
'phags yul kirti'i byes pa grwa tshang gi deb/;spyi'i 'don thengs 96-97
Descriptor:
Original Publication:
Place:
Publisher:
upper dharamsala, h.p.
'phags yul kirti'i byes pa grwa tshang/
Date:
2008
Volume:
2
Total Volumes:
TBRC Pages:
Introductory Pages:
Text Pages:
Scanning Information:
n/a
Scanned at M/S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
Ist., New York, NY 10011, U.S.A 2006. Comments: 12/2013



གསུང་རྩོམ་ཕྱོགས་བསྒྲིགས་དེབ་ཕྲེང་བདུན་པ།
བུའུ། ཐེམ་སྐས་ཉེར་དྲུག།
སྟོད་ཆ།
མཛད་པ་པོ།
༧ སྐྱབས་རྗེ་ཀིརྟི ་རི ན་པོ་ཆེ་བློ་བཟང་བསྟན་འཛིན།
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེ ལ་བྱས།



LES
ancho
2
MO



༄༅།། གྲུབ་ཆེན་ཚེམ་བུ་པའི་ལུགས་ཀྱི་ཐུགས་
རྗེ་ཆེན་པོའི་ཆོས་སྐོར་གྲུ་འཛིན་ཞིང་
དུ་བགྲོད་པའི་ཐེམ་སྐས།
ཕྱི་ལོ་ ༢༠༠༤
གསུང་རྩོམ་ཕྱོགས་བསྒྲིགས་དེབ་ཕྲེང་བདུན་པ།



གླེང་བརྗོད། །
༄༅།། མཉམ་མེད་ཇོ་བོ་ཆེན་པོ་སོགས་ནས་བོད་སྟོན་སྐྱེར་སྒང་པ་ལ་བརྒྱུད་
པའི་ཐུགས་རྗེ་ཆེན་པོ་སྐྱེར་སྒང་ལུགས་དང་། དགེ་སློང་མ་དཔལ་མོ་ནས་བརྒྱུད་
པ་ལ་ཐུགས་རྗེ་ཆེན་པོ་དཔལ་མོའི་ལུགས། བྱང་ཆུབ་སེམས་དཔའ་ཟླ་བའི་
རྒྱལ་མཚན་ནས་བརྒྱུད་པ་ལ་ཐུགས་རྗེ་ཆེན་པོ་ཟླ་རྒྱལ་ལུགས། གྲུབ་ཆེན་མི་
ཏྲ་ཛོ་ཀི་ནས་ཁྲོ་ཕུ་ལོ་ཙཱ་བ་སོགས་ལ་བརྒྱུད་པ་ལ་ཐུགས་རྗེ་ཆེན་པོ་མི་ཏྲའི་ལུགས།
རྡོ་རྗེ་རྣལ་འབྱོར་མ་ནས་གཉན་ཚེམ་བུ་པ་དར་མ་འོད་ཟེར་ལ་བརྒྱུད་པ་ལ་གཉན་
ཚེམ་བུ་པའི་ལུགས་སུ་གྲགས་པ་སྟེ་ཐུགས་རྗེ་ཆེན་པོའི་བཀའ་སྲོལ་ཆེན་པོ་ལྔ་
ཞེས་ཡོངས་སུ་གྲགས་པ་ལ། གཉན་ཚེམ་བུ་པའི་ལུགས་སུ་གྲགས་པའི་འཕགས་
མཆོག་ཐུགས་རྗེ་ཆེན་པོའི་ཆོས་སྐོར་ནི། མདོ་རྒྱུད་ཀྱི་གདམས་པ་མཐའ་ཡས་
པ་མཁྱེན་པའི་ཀློང་དུ་གྱུར་ཅིང་། ཟས་ངན་ངོན་དང་གོས་ཚེམ་བུ་ཙམ་གྱིས་
ཆོག་ཤེས་པར་མཛད་པའི་སྒྲུབ་པའི་རྣལ་འབྱོར་པ་ཆེན་པོ། ༧རྗེ་བཙུན་དར་
མ་འོད་ཟེར་ཞེས་ཡོངས་སུ་གྲགས་པ་ཁོང་ནས་བརྒྱུད་ཅིང་། དམ་པ་ཁོང་གིས་
འཕགས་མཆོག་ཐུགས་རྗེ་ཆེན་པོའི་ཆོས་སྐོར་འདི་ཉམས་བཞེས་ཀྱི་མཐིལ་དུ་
མཛད་པས་ཚེ་གཅིག་ལུས་གཅིག་ལ་ཟུང་འཇུག་རྡོ་རྗེ་འཆང་གི་གོ་འཕང་མངོན་
དུ་མཛད་པར་མ་ཟད།



ཕྱིས་སུ་ཡང་ཁོང་ནས་བརྒྱུད་པའི་གཉན་ཚེམ་བུ་པའི་ལུགས་ཀྱི་འཕགས་
མཆོག་ཐུགས་རྗེ་ཆེན་པོའི་ཆོས་སྐོར་འདི་སྔར་འགྱུར་རྙིང་མ་པ་དང་། ས་སྐྱ་
པ༑ བཀའ་བརྒྱུད་པ། རི་བོ་དགེ་ལུགས་པ། ཇོ་ནང་པ་སོགས་ཆོས་བརྒྱུད་
རིས་མེད་ཀུན་གྱི་ནང་དུ་ཤིན་ཏུ་དར་ཁྱབ་ཆེན་པོ་གྱུར་ཅིང་། ལྷག་པའི་ལྷ་འདིའི་
བསྙེན་སྒྲུབ་ལ་བརྟེན་ནས་གྲུབ་པའི་གོ་འཕང་བརྙེས་པ་ཤིན་ཏུ་མང་པོ་བྱུང་བ་
ཆོས་འབྱུང་མུ་ཏིག་ཕྲེང་མཛེས་སུ་གསལ་བ་ལྟར་ལགས་ལ། ཀིརྟི་ཚང་གི་
གདན་ས་གོང་འོག་གིས་གཙོས་དགོན་མ་ལག་རྣམས་སུ་ཡང་ཆོས་སྐོར་འདིའི་
ཉམས་བཞེས་ཀྱི་ཕྱག་སྲོལ་ཤིན་ཏུ་དར་ཁྱབ་ཆེན་པོ་བྱུང་། །
བདག་ཅག་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་རོང་ཆེན་བསྟན་
པའི་སྒྲོན་མེ་༸སྐྱབས་མཆོག་ཀིརྟི་སྐུ་ཕྲེང་བཅུ་གཅིག་པ་རྗེ་བཙུན་བློ་བཟང་བསྟན་
འཛིན་འཇིགས་མེད་ཡེ་ཤེས་རྒྱ་མཚོ་དཔལ་བཟང་པོ་མཆོག་གིས་དགུང་གྲངས་
བཅུ་གཅིག་པ། ཆུ་འབྲུག ཕྱི་ལོ་ ༡༩༥༢ ལོར་གདན་ས་སྟག་ཚང་ལྷ་མོར་
༧རྒྱལ་ཚབ་ཡོངས་འཛིན་མགོན་པོ་ཀླུ་སྒྲུབ་ཐར་འདོད་འགྱུར་མེད་རྒྱ་མཚོའི་
སྤྱན་སྔ་ནས་གཉན་ཚེམ་བུ་པའི་ལུགས་ཀྱི་འཕགས་མཆོག་ཐུགས་རྗེ་ཆེན་པོའི་
བསྙེན་ཁྲིད་གསན་བཞེས་མཛད་པའི་སྐབས། ཐུགས་རྗེ་ཆེན་པོའི་བསྙེན་ཆེན་
ལ་བཞུགས་རྒྱུའི་ཞལ་བཞེས་ཡོད་པ་བཞིན། ཕྱི་ལོ་ ༢༠༠༤ ལོ་ནས་བཟུང་
ལོ་ཧྲིལ་པོ་གསུམ་གྱི་རིང་གནས་མཆོག་རྡོ་རྗེ་གདན་དུ་གཉན་ཚེམ་བུ་པའི་ལུགས་
ཀྱི་འཕགས་མཆོག་ཐུགས་རྗེ་ཆེན་པོའི་གཞི་བསྙེན་ཆེན་མོར་བཞུགས་སྐབས།



ཁོང་རིན་པོ་ཆེས་ལུགས་འདིའི་ཐུན་མོང་མ་ཡིན་པའི་དམིགས་རྣམ་སྐྱོང་ཚུལ་
གང་ཡོད་ཚིག་ཟིན་དུ་གསལ་བ་དང་། ཆོ་ག་ཆ་ལག་ཚང་བ་ནག་འགྲོས་
སུ་འཁོད་པ་ཞིག་མཛད་ན། ཆོ་ག་སྤྱིའི་འགྲོ་ལུགས་ཙམ་ཡང་མི་ཤེས་པ་དང་།
ཅུང་ཟད་ཤེས་ཀྱང་ཤིན་ཏུ་བསྡུས་པ་ཙམ་ལས་མི་ཤེས་པའི་བསྙེན་སྒྲུབ་འདོད་
པ་ཚོར་ཆོ་གའི་ཚིག་རིས་ལྟར་ཤར་སྒོམ་མཛད་བདེ་འབྱུང་བར་མ་ཟད། ཆོ་
ག་ཆད་ལྷག་མི་འབྱུང་བ་སོགས་ཕན་གནད་ཆེ་བའི་རྒྱུ་མཚན་དུ་མ་ལ་གཟིགས་
ནས། མཎི་བཀའ་འབུམ་དུ་བཞུགས་པའི་ཐུགས་རྗེ་ཆེན་པོ་ཕྱག་བཞི་པའི་སྒྲུབ་
ཁོག་ཆེན་མོ་སོགས་ཐུགས་རྗེ་ཆེན་པོའི་ཆོས་སྐོར་སྣ་མང་ལ་གཞི་མཛད་ནས་
ཚེམ་བུ་པའི་ལུགས་ཀྱི་འཕགས་མཆོག་ཐུགས་རྗེ་ཆེན་པོའི་བསྙེན་སྒྲུབ་ཆེན་མོའི་
སྦྱོར་དངོས་མཇུག་གསུམ་ཚང་ཞིང་། ཆོ་གའི་དམིགས་རྣམ་དང་ཕྱག་རྒྱའི་
སྟངས་སྟབས་ཚུན་ཆད་ཚིག་རིས་སུ་གསལ་བར་མཛད་པའི་ཐེམ་སྐས་ཉེར་
དྲུག་བཀའ་རྩོམ་བཀའ་དྲིན་བསྐྱངས། ཚེམ་བུ་པའི་ལུགས་ཀྱི་ཆོས་སྐོར་འདིའི་
དཔེ་རྒྱུན་ཤིན་ཏུ་དཀོན་པོར་གྱུར་པར་བརྟེན། དོན་གཉེར་པ་ཚོའི་དགོས་མཁོའི་
ཆེད་ཁོང་རིན་པོ་ཆེའི་གསུང་རྩོམ་པོད་ཕྲེང་བདུན་པ་དང་། བརྒྱད་པ་གཉིས་
སུ་པར་བསྐྲུན་འགྲེམས་སྤེལ་བྱས་པ་ལགས་མོད། ཕྱོགས་སྒྲིག་པའི་ཤེས་མྱོང་
གིས་མ་འདང་བའི་དབང་གིས་བསྒྲིགས་ཉེས་སུ་གྱུར་པ་ཡོད་ངེས་པས་གཟུར་
གནས་མཁྱེན་སྤྱན་ལྡན་པ་ཚོའི་སྤྱན་སྔར་མཐོལ་བཤགས་ཞུ་བ་བཅས་གསུང་
རྩོམ་ཕྱོགས་སྒྲིག་ཁང་ནས་ཕྱི་ལོ་ ༢༠༠༩ ཟླ་ ༡༠ ཚེས་ ༡༧ ལ།



GA
༡༡༡
༡༦༧
དཀར་ཆག
ཀ༽ སྤྱིའི་ཆོས་སྐོར།
ཐེམ་སྐས་དང་པོ། ཐུགས་རྗེ་ཆེན་པོ་གཉན་ཚེམ་བུ་པའི་ལུགས་ཀྱི་སྙན་བརྒྱུད་དམར་ཁྲིད་
ཀྱི་ཆོས་འབྱུང་མུ་ཏིག་ཕྲེང་མཛེས། །
ཐེམ་སྐས་གཉིས་པ། གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་ཆེན་གྱི་
བསྙེན་ཡིག་མདོར་བསྡུས་གསལ་བའི་མེ་ལོང་། ་
ཁ༽ སྔོན་འགྲོའི་ཆོས་སྐོར།
ཐེམ་སྐས་གསུམ་པ། སྔོན་འགྲོ་དང་པོ་དང་གཉིས་པ་སྐྱབས་འགྲོ་དང་སེམས་བསྐྱེད་འབུམ་
གྲངས་གསོག་གི་ཆོ་ག་འཇུག་སྒོ་དང་པོ་གསེར་གྱི་སྒོ་མོ། །
ཐེམ་སྐས་བཞི་པ། སྔོན་འགྲོ་གསུམ་པ་རྡོ་རྗེ་སེམས་དཔའི་བསྒོམ་བཟླས་འབུམ་གྲངས་གསོག་
གི་ཆོ་ག་ཉེས་ལྟུང་གི་དྲི་མ་འཁྲུད་བྱེད་གངྒཱའི་ཆུ་རྒྱུན།་
ཐེམ་སྐས་ལྔ་པ། སྔོན་འགྲོ་བཞི་པ་བྱིན་རླབས་མྱུར་དུ་འཇུག་པར་བྱེད་པའི་ཐབས་བླ་མའི་
རྣལ་འབྱོར་འབུམ་གྲངས་གསོག་གི་ཆོ་ག་ཐུགས་རྗེ་སྐུལ་བའི་མྱུར་ལམ། ་་་་་་་་་་་་་་ ༡༨༥
ཐེམ་སྐས་དྲུག་པ། སྔོན་འགྲོ་ལྔ་པ་ཚོགས་མྱུར་དུ་རྫོགས་པར་བྱེད་པའི་ཐབས་མཎྜལ་འབུམ་
གྲངས་གསོག་གི་ཆོ་ག་ཀུན་བཟང་མཆོད་སྤྲིན།་་་་་་་་་་་་་
ཐེམ་སྐས་བདུན་པ། སྔོན་འགྲོ་དྲུག་པ་དམ་ཚིག་རྡོ་རྗེའི་བསྙེན་པ་འབུམ་གྲངས་གསོག་གི་ཆོ་ག་
ཉེས་ལྟུང་འཁྲུད་པའི་བདུད་རྩི། ་་
་༌་ ༢༠༩
ཐེམ་སྐས་བརྒྱད་པ། སྔོན་འགྲོ་བདུན་པ་ཟ་བྱེད་མཁའ་འགྲོའི་སྦྱིན་སྲེག་འབུམ་གྲངས་གསོག་
གི་ཆོ་ག་ཁྲོ་བོའི་རྒྱལ་པོའི་ཐུགས་རྗེ་སྐུལ་བའི་མཆོད་སྦྱིན། ་
བཀའ་བས་་་་་་ ༡༧༧
༡༩༥
༢༡༥



་ ༢༢༡
ད་ ༢༤༡
ཐེམ་སྐས་དགུ་པ། སྔོན་འགྲོ་བརྒྱད་པ་ལུས་ཀྱི་སྡིག་སྒྲིབ་སྦྱོང་བའི་ཐབས་ཕྱག་འབུམ་གྲངས་
གསོག་གི་ཆོ་ག་ཞིང་ས་གཤིན་པོར་བྱེད་པའི་གྲུ་ཆར། ་་་་་
ཐེམ་སྐས་བཅུ་པ། སྔོན་འགྲོ་དགུ་པ་མཆོད་པ་འབུམ་གྲངས་གསོག་སྐབས་ཀྱི་མཆོད་ཆོག་བསོད་
ནམས་གཡུར་དུ་ཟ་བའི་དཔག་བསམ་ལྗོན་པ།་་
ཟབ་ ་་ ༢༣༣
ཐེམ་སྐས་བཅུ་གཅིག་པ། སྔོན་འགྲོ་བཅུ་པ་སྐུའམ་ས་འབུམ་འདེབས་པའི་ཆོ་ག་གསེར་འགྱུར་
གྱི་རྩི་སྨན། ས་
ག༽ དངོས་གཞིའི་ཆོས་སྐོར།
ཐེམ་སྐས་བཅུ་གཉིས་པ། ཐུགས་རྗེ་ཆེན་པོའི་བསྙེན་སྒྲུབ་ཀྱི་ཐོག་མར་བགེགས་ལ་གཏོར་
མ་སྦྱིན་པ་དང་མཚམས་ཐོ་བསྐྱེད་ཆོག་སོགས་སྔོན་འགྲོའི་
ཆོ་ག་ཉེར་མཁོའི་བུམ་བཟང་། ་་
ཐེམ་སྐས་བཅུ་གསུམ་པ། གྲུབ་ཆེན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་ཆེན་
སྐབས་ཀྱི་བདག་སྐྱེད་རྒྱུན་འཁྱེར་རྒྱས་པ་ནག་འགྲོས་སུ་བཀོད་པ་
བྱིན་རླབས་འདྲེན་པའི་ལྕགས་ཀྱུ།
༢༤༩



༄༅།། ཐེམ་སྐས་དང་པོ། ཐུགས་རྗེ་ཆེན་པོ་གཉན་
ཚེམ་བུ་པའི་ལུགས་ཀྱི་སྙན་བརྒྱུད་དམར་ཁྲིད་
ཀྱི་ཆོས་འབྱུང་མུ་ཏིག་ཕྲེང་མཛེས་
ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



+
--
༄༅།། འཕགས་པ་སྤྱན་རས་གཟིགས་དབང་ཕྱུག་ལ་ཕྱག་འཚལ་ལོ། དེ་
ཡང་ཇི་སྐད་དུ། རྒྱལ་སྲས་གཞན་གྱིས་འདུལ་བར་མ་ནུས་པའི། །དམུ་
རྒོད་གདུལ་དཀའ་བྱང་ཕྱོགས་སྐྱེ་འགྲོ་ལ། །ལྷག་པར་བརྩེ་བའི་མགོན་པོ་
ཐུགས་རྗེ་ཅན། །བོད་ཁམས་ལྷ་གཅིག་ཁྱོད་ལ་གསོལ་བ་འདེབས། ཞེས་
གསུངས་པ་ལྟར་དམུ་རྒོད་ཅིང་གདུལ་དཀའ་བའི་བོད་ཁ་བ་གངས་ཅན་པ་
རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་གཅིག་པུ་༸རྒྱལ་ཀུན་སྙིང་རྗེའི་
རང་གཟུགས་འཕགས་མཆོག་སྤྱན་རས་གཟིགས་དབང་ཕྱུག་གི་བསྙེན་སྒྲུབ་
ཚུལ་བཞིན་བྱས་ན་ཡི་དམ་གྱི་ལྷ་གཞན་ལས་ཀྱང་འགྲུབ་ཐག་ཉེ་བ་ནི་སྔོན་
གྱི་ཐུགས་སྐྱེད་དང་རང་ཅག་ཁ་བ་རི་པ་རྣམས་ཀྱི་ལས་སྨོན་རྒྱུ་རྐྱེན་གྱི་རྟེན་
འབྲེལ་ཐུན་མོང་མ་ཡིན་པ་འཛོམས་པའི་ནུས་མཐུ་བསམ་གྱིས་མི་ཁྱབ་པ་
ལ་བརྟེན་པ་ཞིག་ཡིན་པ་མདོ་རྒྱུད་དུ་མ་ནས་ལུང་གིས་བསྔགས་པ་ལྟར་
ལགས། ལྷག་པར་གཉན་ཚེམ་བུ་པའི་ལུགས་ཀྱི་འཕགས་པ་ཐུགས་རྗེ་ཆེན་
པོའི་བསྙེན་ཅིང་སྒྲུབ་པའི་གདམས་པ་འདི་ནི་བསྙེན་སྒྲུབ་ཐམས་ཅད་ཀྱི་ནང་
ནས་སྙན་བརྒྱུད་ཆེས་ཟབ་མོ་སྟེ་མཁའ་འགྲོའི་ཞལ་རླངས་ཐོལ་ལེ་བ་ཞེས་
གྲགས་པའི་གདམས་ངག་འདི་ཉིད་ཚུལ་བཞིན་ཉམས་སུ་ལེན་ཐུབ་ན། ཚེ་
འདིར་འཕགས་པ་སྤྱན་རས་གཟིགས་དབང་ཕྱུག་གིས་རྗེས་སུ་བཟུང་ནས་
མཆོག་ཐུན་གྱི་དངོས་གྲུབ་གང་ཡང་རུང་བ་ཞིག་འགྲུབ་པའམ་མ་མཐའ་
ཡང་ལམ་གྱི་སྣེ་ཟིན་པ་ཞིག་འོང་བར་ཐེ་ཚོམ་མི་དགོས་ཞེས་ཞལ་གྱིས་བཞེས་
•སོ
མཐ་



སྤྱིའི་ཆོས་སྐོར།
པའི་ཟབ་ཆོས་བླ་ན་མེད་པ་འདི་ཇི་ལྟར་དར་ཞིང་རྒྱས་པའི་ཚུལ་ལས་
བརྩམས་པའི་ཆོས་འབྱུང་མདོར་བསྡུས་ཏེ་བཤད་པ་ལ་གསུམ། འཕགས་
པ་སྤྱན་རས་གཟིགས་དབང་ཕྱུག་གི་རྣམ་པར་ཐར་པའི་མགོ་སྨོས་ཙམ་བཤད་
པ༑ འཕགས་པ་ཐུགས་རྗེ་ཆེན་པོའི་ཆོས་སྐོར་རྒྱ་གར་དང་བོད་དུ་ཇི་ལྟར་
དར་ཚུལ་མདོར་བསྡུས་པ། གཉན་ཚེམ་བུ་པའི་ལུགས་ཀྱི་དམར་ཁྲིད་འདི་
ཇི་ལྟར་བྱུང་བ་དང་དར་བའི་ཚུལ་རྒྱས་པར་བཤད་པ་དང་གསུམ་ལས། དང་
པོ་ལ། འཕགས་པ་སྤྱན་རས་གཟིགས་ཞེས་མཚན་ཇི་ལྟར་གསོལ་བ། །
འཕགས་པ་སྤྱན་རས་གཟིགས་དབང་ཕྱུག་གི་ཞིང་ཁམས། འཕགས་པ་སྤྱན་
རས་གཟིགས་དབང་ཕྱུག་ཏུ་ཇི་ལྟར་སྤྲུལ་པའི་ཚུལ། འཕགས་པ་སྤྱན་རས་
གཟིགས་དབང་ཕྱུག་གིས་འགྲོ་བའི་དོན་དུ་ཇི་ལྟར་ཐུགས་བསྐྱེད་པའི་ཚུལ།
བོད་གངས་ཅན་གྱི་ལྗོངས་འདི་འཕགས་པ་སྤྱན་རས་གཟིགས་དབང་ཕྱུག་
གིས་གདུལ་བྱའི་ཞིང་ཁམས་སུ་ཇི་ལྟར་བཞེས་པའི་ཚུལ་བཤད་པ་དང་ལྔ་
ལས། ༈ དང་པོ་ལྷག་པའི་ལྷ་འདི་ཉིད་ལ་འཕགས་པ་སྤྱན་རས་གཟིགས་
དབང་ཕྱུག་ཅེས་པའི་མཚན་ཇི་ལྟར་གསོལ་བའི་ཚུལ་ནི། དམ་ཆོས་པདྨ་
དཀར་པོ་ལས། བཅོམ་ལྡན་འདས། བྱང་ཆུབ་སེམས་དཔའ་སེམས་དཔའ་
ཆེན་པོ་འཕགས་པ་སྤྱན་རས་གཟིགས་དབང་ཕྱུག་ལ་ཅིའི་སླད་དུ་སྤྱན་རས་
གཟིགས་དབང་ཕྱུག་ཅེས་བརྗོད། དེ་སྐད་ཅེས་གསོལ་བ་དང་། བཅོམ་
ལྡན་འདས་ཀྱིས་བྱང་ཆུབ་སེམས་དཔའ་སེམས་དཔའ་ཆེན་པོ་བློ་གྲོས་མི་
ཟད་པ་ལ་འདི་སྐད་ཅེས་བཀའ་བསྩལ་ཏེ། རིགས་ཀྱི་བུ་འདི་ལ་སེམས་ཅན་



T འམ་
ན
ཟ
ཆོས་འབྱུང་མུ་ཏིག་ཕྲེང་མཛེས།
བྱེ་བ་ཁྲག་ཁྲིག་བརྒྱ་སྟོང་ཇི་སྙེད་ཅིག་སྡུག་བསྔལ་གང་དག་མྱོང་བར་འགྱུར་
བ་དེ་དག་གིས། གལ་ཏེ་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་
རས་གཟིགས་དབང་ཕྱུག་གི་མིང་ཐོས་ན་དེ་དག་ཐམས་ཅད་སྡུག་བསྔལ་
གྱི་ཕུང་པོ་དེ་ལས་ཡོངས་སུ་ཐར་པར་འགྱུར་རོ། རིགས་ཀྱི་བུ། སེམས་
ཅན་གང་དག་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་
གཟིགས་དབང་ཕྱུག་གི་མིང་འཛིན་པ་དེ་དག་གལ་ཏེ་མེའི་ཕུང་པོ་ཆེན་པོར་
ལྷུང་ན་ཡང་། དེ་དག་ཐམས་ཅད་བྱང་ཆུབ་སེམས་དཔའ་སེམས་དཔའ་
ཆེན་པོ་སྤྱན་རས་གཟིགས་དབང་ཕྱུག་གི་གཟི་བརྗིད་ཀྱིས་མེའི་ཕུང་པོ་ཆེན་
པོ་དེ་ལས་ཐར་པར་འགྱུར་རོ། ཞེས་སོགས་ནས། རིགས་ཀྱི་བུ་དེའི་ཕྱིར་
ན་བྱང་ཆུབ་སེམས་དཔའ་སེམས་དཔའ་ཆེན་པོ་སྤྱན་རས་གཟིགས་དབང་
ཕྱུག་ཅེས་བཏགས་སོ། ཞེས་མཚན་ཇི་ལྟར་ཐོགས་པའི་ཚུལ་དང་། ཡང་།
སངས་རྒྱས་གངྒཱའི་ཀླུང་དྲུག་ཅུ་རྩ་གཉིས་ཀྱི་བྱེ་མའི་གྲངས་དང་མཉམ་པ་
ལ་མཆོད་ཅིང་བསྙེན་བཀུར་བ་ལས། འཕགས་པ་སྤྱན་རས་གཟིགས་ཀྱི་
མཚན་ཙམ་འཛིན་པ་ཕན་ཡོན་ལྷག་པར་ཆེ་བའི་སྐོར་སོགས་མདོ་སྡེ་པདྨ་
དཀར་པོ་ལས་གསུངས་པ་ལྟར། འཕགས་པ་སྤྱན་རས་གཟིགས་ཀྱི་མཚན་
གྱི་རྣམ་གྲངས་བརྒྱ་རྩ་གང་ཡང་རུང་བའམ་ཡང་ན་སྤྱན་རས་གཟིགས་ཀྱི་
མཚན་སྔགས་མཎི་ཡིག་དྲུག་བྲི་བ་དང་ཁ་འདོན་དུ་བྱེད་པ་སོགས་ཀྱི་ཕན་
ཡོན་ཤིན་ཏུ་རྒྱས་པ་མ་ཎི་བཀའ་འབུམ་སོགས་ན་བཞུགས་པས་དེ་ལས་མཁྱེན་
པར་མཛད་དགོས། ༈ གཉིས་པ་འཕགས་པ་སྤྱན་རས་གཟིགས་དབང་



སྤྱིའི་ཆོས་སྐོར།
ཕྱུག་གི་ཞིང་ཁམས་ནི། གདུལ་བྱ་ཐུན་མོང་བའི་སྣང་ངོ་ལ་འཕགས་པ་སྤྱན་
རས་གཟིགས་དབང་ཕྱུག་གི་གནས་ནི་ལྷོ་ཕྱོགས་རི་བོ་པོ་ཏུ་ལ་ཞེས་པ་འདི་
ཡིན་ཏེ། དོན་ཡོད་ཞགས་པའི་སྙིང་པོའི་གཟུངས་ལས། བཅོམ་ལྡན་འདས་
པོ་ཏ་ལ་ཀེ་རིའི་རྩེ་མོ་འཕགས་པ་སྤྱན་རས་གཟིགས་དབང་ཕྱུག་གི་གནས།
ཞེས་སོགས་དང་ཡང་། འཕགས་པ་སྤྱན་རས་གཟིགས་ཀྱི་མཚན་བརྒྱ་རྩ་
བརྒྱད་པ་ལས། བཅོམ་ལྡན་འདས་འཕགས་པ་སྤྱན་རས་གཟིགས་དབང་
ཕྱག་གི་གནས་རི་བོ་གྲུ་འཛིན་གྱི་རྩེ་མོ། མེ་ཏོག་དྲི་ཞིམ་པོ་སྣ་ཚོགས་བཀྲམ་
པ༑ ཞེས་སོགས་དང་ཡང་སེངྒེ་སྒྲའི་གཟུངས་ལས། བཅོམ་ལྡན་འདས་
འཕགས་པ་སྤྱན་རས་གཟིགས་དབང་ཕྱུག་གི་ཕོ་བྲང་རི་བོ་པོ་ཏཱ་ལའི་རྩེ་མོ་
ན་རིན་པོ་ཆེའི་ཁང་བཟང་། ཞེས་སོགས་ཀྱིས་འཕགས་པ་སྤྱན་རས་གཟིགས་
དབང་ཕྱུག་གི་ཞིང་ཁམས་བསྟན་ཡོད། དེ་བཞིན་དུ་བསྟན་འགྱུར་ཁྲོད་དུ་
བཞུགས་པའི་པོ་ཏ་ལའི་ལམ་ཡིག་ན། པོ་ཏཱ་ལར་ཇི་ལྟར་བགྲོད་པའི་ཚུལ་
དང་། གནས་ཀྱི་བཀོད་པ། གནས་ཀྱི་ཡོན་ཏན་སོགས་གསལ་བས་རྒྱས་
པ་དེ་དག་ལས་མཁྱེན་པར་མཛོད་ཅིག ༈ གསུམ་པ་འཕགས་པ་སྤྱན་
རས་གཟིགས་དབང་ཕྱུག་ཏུ་ཇི་ལྟར་སྤྲུལ་པའི་ཚུལ་ནི། ཡང་དག་པར་རྫོགས་
པའི་སངས་རྒྱས་བཅོམ་ལྡན་འདས་སྣང་བ་མཐའ་ཡས་འོད་དཔག་ཏུ་མེད་
པ་ཐབས་མཁས་པ་དེས་འགྲོ་བའི་དོན་དུ་ཐུགས་རྗེས་གཟིགས་ནས། ལྷ་
ཕོས་འདུལ་བ་ལ་ཐུགས་རྗེ་ཆེན་པོས་འདུལ་བར་དགོངས། ལྷ་མོའི་ཆ་བྱད་
ཀྱིས་འདུལ་བ་ལ་ལྷ་མོ་སྒྲོལ་མས་འདུལ་བར་དགོངས་ནས། སངས་རྒྱས་



.:
14
1
ཆོས་འབྱུང་མུ་ཏིག་ཕྲེང་མཛེས།
སྣང་བ་མཐའ་ཡས་སྙིང་རྗེ་ཆེན་པོས་འགྲོ་དོན་བྱེད་པ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་ནས། སྤྱན་གཡས་པ་ནས་འོད་ཟེར་དཀར་
པོ་གཅིག་ལས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་ཏུ་སྤྲུལ་
ཏེ༑ ཞེས་སོགས་གསང་བ་བསམ་གྱིས་མི་ཁྱབ་པའི་རྣམ་པར་ཐར་པ་སྤྲུལ་
གཞི་དང་སྤྲུལ་པ་ཇི་ལྟར་གྱེས་པའི་ཚུལ་སོགས་རྒྱས་པར་གསལ་བས་དེ་དག་
ལས་མཁྱེན་པར་མཛོད། ༈ བཞི་པ་འཕགས་པ་སྤྱན་རས་གཟིགས་དབང་
ཕྱུག་གིས་འགྲོ་བའི་དོན་དུ་ཇི་ལྟར་ཐུགས་བསྐྱེད་པའི་ཚུལ་ནི། འཕགས་
པ་སྤྱན་རས་གཟིགས་དབང་ཕྱུག་གིས་བསྐལ་པ་དཔག་ཏུ་མེད་པའི་སྔ་རོལ་
ཏུ༑ རྒྱལ་པོ་དཔལ་གྱི་གཟི་བརྗིད་ཀྱི་སྲས་སུ་གྱུར་ནས་དེ་བཞིན་གཤེགས་
པ་གསེར་འོད་སེངྒེ་རྣམ་པར་རོལ་པའི་སྤྱན་སྔར་དང་པོ་བྱང་ཆུབ་མཆོག་
ཏུ་ཐུགས་བསྐྱེད་པའི་ཚེ། དེ་བཞིན་གཤེགས་པས་ཡབ་རྒྱལ་པོ་སངས་རྒྱས་
སྣང་བ་མཐའ་ཡས་དང་སྲས་འཕགས་པ་སྤྱན་རས་གཟིགས་སུ་གྱུར་ཏེ།
མཐར་རིན་ཆེན་བཀོད་པའི་ཞིང་ཁམས་སུ་དེ་བཞིན་གཤེགས་པ་གསེར་འོད་
ཀུན་ནས་འཕྲོ་བ་དཔལ་བརྩེགས་ཀྱི་རྒྱལ་པོ་ཞེས་བྱ་བར་ལུང་བསྟན་པ་དང་།
ཡང་། བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་རས་
གཟིགས་དབང་ཕྱུག་གིས་སངས་རྒྱས་འོད་དཔག་ཏུ་མེད་པ་ལ་སོགས་པ་
སངས་རྒྱས་བྱེ་བ་ཕྲག་བཅུ་གཅིག་གི་དྲུང་དུ་ཐུགས་བསྐྱེད་ནས་གདུལ་བྱའི་
ཁམས་དང་། བསམ་པ། མོས་པ་མི་འདྲ་བ་དང་འཚམས་པའི་སྐུའི་དབྱིབས་
དང་ཁ་དོག མཛད་པ་སྣ་ཚོགས་པ་སྟེ། ཐུགས་རྗེ་ཆེན་པོ་ཞལ་གཅིག་
Itenz
r
，



སྤྱིའི་ཆོས་སྐོར།
ཕྱག་ག་ཉིས་པ། ཐུགས་རྗེ་ཆེན་པོ་ཞལ་གཅིག་ཕྱག་བཞི་པ། ཐུགས་རྗེ་
ཆེན་པོ་བཅུ་གཅིག་ཞལ་རྩ་ཕྱག་བཅུ་པ་དང་ཕྱག་སུམ་ཅུ་རྩ་བརྒྱད་པ།
ཐུགས་རྗེ་ཆེན་པོ་ཕྱག་སྟོང་སྤྱན་སྟོང་། ཐུགས་རྗེ་ཆེན་པོ་བཅུ་གཅིག་ཞལ་
རྒྱལ་པོའི་ལུགས། ཐུགས་རྗེ་ཆེན་པོ་འགྲོ་འདུལ་ལུགས། ཐུགས་རྗེ་ཆེན་
པོ་བཅུ་གཅིག་ཞལ་དཔལ་མོའི་ལུགས། ཐུགས་རྗེ་ཆེན་པོ་བཅུ་གཅིག་ཞལ་
འཇིགས་པ་བརྒྱད་སྐྱོབ། ཐུགས་རྗེ་ཆེན་པོ་ངན་སོང་ཀུན་གྲོལ། ཐུགས་
རྗེ་ཆེན་པོ་འཁོར་བ་ལས་སྒྲོལ། ཐུགས་རྗེ་ཆེན་པོ་བཅུ་གཅིག་ཞལ་པདྨའི་
ཕྱག ཐུགས་རྗེ་ཆེན་པོ་བཅུ་གཅིག་ཞལ་རྡོ་རྗེ་སྙིང་པོ་རབ་ཏུ་འཇོམས་པ།
ཐུགས་རྗེ་ཆེན་པོ་བཅུ་གཅིག་ཞལ་དོན་ཡོད་ཞགས་པ། ཐུགས་རྗེ་ཆེན་པོ་
སྣ་ཚོགས་དབང་པོ། ཐུགས་རྗེ་ཆེན་པོ་ནམ་མཁའ་རྒྱལ་པོ། ཐུགས་རྗེ་
ཆེན་པོ་དོན་ཡོད་ཞལ་གཅིག་ཕྱག་བརྒྱད་པ། ཐུགས་རྗེ་ཆེན་པོ་དོན་ཡོད་
ཞགས་པ་ཕྱག་བཞི་པ་དམར་པོ་དང་སེར་པོ། ཐུགས་རྗེ་ཆེན་པོ་དོན་ཡོད་
ལྕགས་ཀྱུ། ཐུགས་རྗེ་ཆེན་པོ་དོན་ཡོད་ནོར་བུ། ཐུགས་རྗེ་ཆེན་པོ་སེངྒེའི་
སྒྲ༑ ཐུགས་རྗེ་ཆེན་པོ་ས་ཡི་སྙིང་པོ། ཐུགས་རྗེ་ཆེན་པོ་མུན་སེལ་སྒྲོན་
མེ༑ ཐུགས་རྗེ་ཆེན་པོ་དོན་གསལ་སྒྲོན་མེ། ཐུགས་རྗེ་ཆེན་པོ་ཁ་སར་པཎི།
ཐུགས་རྗེ་ཆེན་པོ་སུ་ཁ་ཝ་ཏི། ཐུགས་རྗེ་ཆེན་པོ་སེམས་ཉིད་ངལ་གསོ། ཐུགས་
རྗེ་ཆེན་པོ་འཇིག་རྟེན་དབང་ཕྱུག མིག་འབྱེད་ཐུགས་རྗེ་ཆེན་པོ། སྤྱན་
རས་གཟིགས་གསང་བ་འདུས་པ། སྤྱན་རས་གཟིགས་པདྨ་འདྲ་བ། ཐུགས་
རྗེ་ཆེན་པོ་པདྨ་རྒྱལ་པོ། ཐུགས་རྗེ་ཆེན་པོ་པདྨ་དབང་ཕྱུག ཐུགས་རྗེ་ཆེན་



，
-...
།
ཆོས་འབྱུང་མུ་ཏིག་ཕྲེང་མཛེས།
པོ་པདྨ་སྒྱུ་འཕྲུལ་དྲ་བ། ཐུགས་རྗེ་ཆེན་པོ་པདྨ་གཙུག་གཏོར། ཐུགས་རྗེ་
ཆེན་པོ་ཡི་གེ་དྲུག་པ། སྤྱན་རས་གཟིགས་བདེ་མཆོག་ཡི་གེ་བདུན་པ། ཐུགས་
རྗེ་ཆེན་པོ་ཡང་སྙིང་ཀུན་འདུས། ཐུགས་རྗེ་ཆེན་པོ་པདྨ་ཉི་ཟླ་འགྲོ་འདུལ་
ཡིད་བཞིན་ནོར་བུ། འཕགས་པ་སྤྱན་རས་གཟིགས་ཡིད་བཞིན་འཁོར་ལོ།
ཐུགས་རྗེ་ཆེན་པོ་ཡིད་བཞིན་ནོར་བུ། ཐུགས་རྗེ་ཆེན་པོ་ཡང་གསང་བླ་མེད།
ཐུགས་རྗེ་ཆེན་པོ་བདེ་གཤེགས་ཀུན་འདུས། ཐུགས་རྗེ་ཆེན་པོ་རྒྱལ་བ་རྒྱ་
མཚོ་སོགས་གང་ལ་གང་འདུལ་གྱི་སྐུའི་རྣམ་པར་བཞེངས་ནས་ཐུགས་བསྐྱེད་
ཅིང་འགྲོ་བའི་དོན་མཛད་པའི་ཚུལ་མདོ་རྒྱུད་བསྟན་བཅོས་རྣམས་སུ་གསལ་
བ་ལྟར་ལགས། ༈ ལྔ་པ་བོད་གངས་ཅན་འདི་ཉིད་འཕགས་པ་སྤྱན་རས་
གཟིགས་དབང་ཕྱུག་གིས་གདུལ་བྱའི་ཞིང་ཁམས་སུ་ཇི་ལྟར་བཞེས་པའི་ཚུལ་
ནི༑ རྣམ་འདྲེན་བཞི་པ་ཤཱཀྱའི་རྒྱལ་པོ་འོད་མའི་ཚལ་དུ་བཞུགས་པའི་དུས་
སུ་སྨིན་མཚམས་ཀྱི་མཛོད་སྤུ་ནས་འོད་ཟེར་ཁ་དོག་སྣ་ལྔ་ཞིག་བྱང་ཕྱོགས་
སུ་སྤྲོས་པ་ན། བྱང་ཆུབ་སེམས་དཔའ་སྒྲིབ་པ་རྣམ་སེལ་གྱིས་དེའི་རྒྱུ་མཚན་
བཤད་དུ་གསོལ་ཞེས་གསོལ་བ་བཏབ་པ་ན། རིགས་ཀྱི་བུ། དུས་གསུམ་
གྱི་སངས་རྒྱས་ཐམས་ཅད་ཀྱིས་འདུལ་བའི་གནས་སུ་མ་གྱུར་པ། འདྲེ་སྲིན་
གདུག་པ་ཅན་དུ་མས་ཡོངས་སུ་གང་བའི་མཐའ་འཁོབ་ཁ་བ་ཅན་གྱི་རྒྱལ་
ཁམས་དེར། མ་འོངས་པའི་དུས་སུ་དམ་པའི་ཆོས་ཉི་མ་ཤར་བ་ལྟར་རྒྱས་
པར་གྱུར་ཏེ་སེམས་ཅན་དེ་རྣམས་ཀྱང་ཐར་པ་བྱང་ཆུབ་ཀྱི་གནས་ལ་འཁོད།
དེ་འདུལ་བའི་གཉེན་པོ་ནི་འཕགས་པ་སྤྱན་རས་གཟིགས་དབང་ཕྱུག་ཡིན་
FOTO)
1
ཟླ་
,
་
ཟླr=1
:;
༡.
བ
ག་
གa，



-
-
--
---
སྤྱིའི་ཆོས་སྐོར།
ཏེ༑ གོང་ཞེ་ན། འཕགས་པ་སྤྱན་རས་གཟིགས་ཀྱིས་སྔོན་བྱང་ཆུབ་སེམས་
དཔའི་སྤྱད་པ་སྤྱོད་པའི་ཚེ་སངས་རྒྱས་སྟོང་གི་སྤྱན་སྔར་བདག་གིས་དུས་
གསུམ་གྱི་སངས་རྒྱས་གང་གིས་ཀྱང་ཞབས་ཀྱིས་མ་བཅགས་པའི་གནས་
མཐའ་འཁོབ་ཁ་བ་ཅན་གྱི་རྒྱལ་ཁམས་ན་ཡོད་པའི་སེམས་ཅན་འདུལ་དཀའ་
བ་དེ་རྣམས་ཐར་པ་བྱང་ཆུབ་ཀྱི་གནས་ལ་འགོད་པར་གྱུར་ཅིག མཐའ་
འཁོབ་དེ་ཡང་བདག་གི་གདུལ་བྱའི་ཞིང་དུ་གྱུར་ཅིག་ཅེས་སྨོན་ལམ་བཏབ་
བོ༑ །ཞེས་སོགས་དང་། ཡང་དག་པར་རྫོགས་པའི་སངས་རྒྱས་མྱ་ངན་
ལས་འདའ་ཁར་བྱང་ཆུབ་སེམས་དཔའ་རྣམས་ཀྱི་མཆོག་འཕགས་པ་སྤྱན་
རས་གཟིགས་དབང་ཕྱུག་ལ་བཀའ་བསྩལ་པ། ངའི་བསྟན་པའི་མཇུག་མ་
ལ་བྱང་ཕྱོགས་ཁ་བ་ཅན་གྱི་རྒྱལ་ཁམས་བྱ་བ། བྱང་ཆུབ་སེམས་དཔའ་
ཁྱོད་ཀྱི་གདུལ་བྱར་འགྱུར་བས་ཡུལ་ཕྱོགས་དེར་ཁྱོད་ཀྱིས་འགྲོ་བའི་དོན་
གྱིས་ཤིག དེར་སྐྱེ་བའི་སེམས་ཅན་ཐམས་ཅད་ཤིན་ཏུ་དུག་ལྔ་རགས་པས་
གདུལ་དཀའ་བར་འགྱུར་བས་ཐབས་སྣ་ཚོགས་ཀྱིས་ཐུལ་ཅིག དེ་སྐད་
ཅེས་ལུང་བསྟན་པ་དང་འཕགས་པ་སྤྱན་རས་གཟིགས་ཀྱིས་བོད་ཡུལ་དུ་
གདུལ་བྱ་མེད་པ་ལ་བྱང་ཆུབ་སེམས་དཔའ་སྤྲེའུ་ཧ་ཏུ་མཉྫར་སྤྲུལ། ཇོ་
མོ་སྒྲོལ་མ་བྲག་སྲིན་མོ་གཅིག་ཏུ་སྤྲུལ། དེ་གཉིས་ལ་བསྐྱེད་ནས་རིགས་
རྒྱུད་མིར་གྱུར། དེ་རྣམས་གདུལ་བྱ་དུས་ལ་བབ་པར་གཟིགས། བོད་ཕ་
སྤྲེའུ་དང་མ་བྲག་སྲིན་མོར་སོང་བས་ཤིན་ཏུ་འདུལ་དཀའ་བར་གྱུར་པས་
དབང་ཆེ་བ་གཅིག་གིས་འདུལ་དགོས་པར་དགོངས་ནས་རྒྱལ་པོ་སྲོང་བཙན་
10



ཆོས་འབྱུང་མུ་ཏིག་ཕྲེང་མཛེས།
སྒམ་པོར་སྤྲུལ། ཞེས་གསུངས་པ་ལྟར་ཕྱག་ན་པདྨོའི་ཐུགས་རྗེའི་སྒྱུ་འཕྲུལ་
ནི་ཆུ་ནང་ཟླ་གཟུགས་བཞིན་རྒྱལ་བློན། ལོ་པཎ་དང་མཁས་གྲུབ་སོགས་
སྐུ་ཡི་སྐྱེ་བ་སྣ་ཚོགས་པས་བོད་གངས་ཅན་པ་རྣམས་འཕགས་པ་སྤྱན་རས་
གཟིགས་ཀྱི་གདུལ་ཞིང་དུ་ཇི་ལྟར་བདག་གིར་བཞེས་པའི་ཚུལ་ནི་རྣམ་ཐར་
དང་རྒྱལ་རབས་ལོ་རྒྱུས་སོགས་ན་ཤིན་ཏུ་གསལ་བས་གཞུང་དེ་དག་ནས་
མཁྱེན་པར་མཛོད་ཅིག ༈ གཉིས་པ་ཐུགས་རྗེ་ཆེན་པོའི་ཆོས་སྐོར་རྒྱ་
གར་དང་བོད་དུ་ཇི་ལྟར་དར་བའི་ཚུལ་མདོར་བསྡུས་ཏེ་བཤད་པ་ལ། ཐུགས་
རྗེ་ཆེན་པོའི་རྩ་བཤད་ཀྱི་རྒྱུད་ཇི་ལྟར་གསུངས་པའི་ཚུལ་མགོ་ཙམ་སྨོས་པ་
དང་། ཐུགས་རྗེ་ཆེན་པོའི་མདོ་རྒྱུད་རྣམས་བོད་གངས་ཅན་གྱི་ལྗོངས་སུ་
ཇི་ལྟར་གདན་དྲངས་པའི་ཚུལ་བཤད་པ། བོད་དུ་ཐུགས་རྗེ་ཆེན་པོའི་ཆོས་
སྐོར་ཇི་ལྟར་དར་རྒྱས་བྱུང་པའི་ཚུལ་བཤད་པ་དང་གསུམ་ལས། ༈ དང་
པོ་ཐུགས་རྗེ་ཆེན་པོའི་རྩ་བཤད་ཀྱི་རྒྱུད་ཇི་ལྟར་གསུངས་པའི་ཚུལ་མགོ་ཙམ་
སྨོས་ན། རྩོད་ལྡན་ཚེ་ལོ་བརྒྱ་པའི་དུས་སུ་སྟོན་པ་མཉམ་མེད་ཟས་གཙང་
གི་སྲས་ཤཱཀྱ་ཐུབ་པ་མཆོག་གིས་འཕགས་པ་ཐུགས་རྗེ་ཆེན་པོའི་ཆོས་སྐོར་
རྣམས་རྡོ་རྗེ་གདན། ཡངས་པ་ཅན། བྱ་རྒོད་ཕུང་པོའི་རི། རི་བོ་པོ་ཏཱ་
ལའི་རྩེ་སོགས་སུ། རྩ་རྒྱུད་དང་། བཤད་རྒྱུད། ཕྱོགས་མཐུན་གྱི་རྒྱུད་
རྣམས་ཇི་ལྟར་གསུངས་པའི་ཚུལ་རྣམས་རྒྱས་པ་གཞན་ནས་མཁྱེན་དགོས།
༈ གཉིས་པ་ཐུགས་རྗེ་ཆེན་པོའི་མདོ་རྒྱུད་རྣམས་བོད་གངས་ཅན་གྱི་ལྗོངས་
སུ་ཇི་ལྟར་གདན་དྲངས་པའི་ཚུལ་ནི། ལྷ་ཐོ་ཐོ་རི་གཉན་བཙན་གྱི་སྐབས་



སྤྱིའི་ཆོས་སྐོར།
སུ་ཐུགས་རྗེ་ཆེན་པོའི་ཆོས་སྐོར་ལས་མདོ་སྡེ་ཟ་མ་ཏོག་བཀོད་པ་ཕོ་བྲང་ཡུམ་
བུ་བླ་སྒང་དུ་བབས་པ་ནས་བཟུང་བོད་གངས་ཅན་གྱི་ལྗོངས་འདིར་དམ་པ་
ཆོས་ཀྱི་དབུ་བརྙེས། ཆོས་རྒྱལ་སྲོང་བཙན་སྒམ་པོའི་སྐུ་དུས་སུ་བློན་ཆེན་
ཐོན་མི་སམ་བྷོ་ཊས་བོད་ཀྱི་ཡི་གེ་གསར་དུ་བཟོས་པའི་ཡིག་ཕུད་དུ་ཡི་གེ་
དྲུག་མ་བོད་ཡིག་ཏུ་དང་པོར་བཞེངས་པ་དང་། སངས་རྒྱས་བཅོམ་ལྡན་
འདས་ཀྱི་བཀའ་མཐའ་ཀླས་པ་ཞིག་རྒྱ་གར་འཕགས་པའི་ཡུལ་དུ་བཞུགས་
པ་ལས་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་བོད་སྐད་དུ་དང་པོར་
བསྒྱུར། མདོ་རྒྱུད་ཉེར་གཅིག་ལ་རིག་སྔགས་དང་གསང་སྔགས་གཉིས་
ལས་དང་པོ་རིག་སྔགས་ཏེ་མདོ་གཟུངས་བཅུ་བཞི་ནི། ༡ ཕྱག་སྟོང་སྤྱན་
སྟོང་གི་གཟུངས། ༢ པདྨའི་སྙིང་པོའི་གཟུངས། ༣ ཞལ་བཅུ་གཅིག་
པའི་གཟུངས། ༤ གདོང་བཅུ་གཅིག་པའི་གཟུངས། ༥ དོན་ཡོད་ཞགས་
པའི་གཟུངས། ༦ དོན་ཡོད་ཞགས་པ་ཆུང་བའི་གཟུངས། ༧ པདྨ་
མཆོག་གི་མདོ། ༨ དབང་ཕྱུག་འཁོར་ལོའི་མདོ། ༩ ཆོ་ག་སྔགས་ཀྱི་
མདོ། ༡༠ ཡིད་བཞིན་ནོར་བུའི་མདོ། ༡༡ སྙིང་རྗེ་ཆེན་པོའི་མདོ། ༡༢
འོད་ཟེར་བཀོད་པའི་མདོ། ༡༣ པདྨ་ཅོད་པཎ་སྔགས་ཀྱི་རྒྱུད། ༡༤ ཡི་
གེ་དྲུག་པའི་མདོ་སྟེ་གཟུངས་སྔགས་བཅུ་བཞི་དང་། གསང་སྔགས་སམ་
སྤྱན་རས་གཟིགས་ཀྱི་མཚན་ཐོས་པའི་ཡོན་ཏན་གྱི་མདོ་བདུན་ནི། ༡ ཟ་
མ་ཏོག་བཀོད་པའི་མདོ། ༢ པདྨ་བཀོད་པའི་མདོ། ༣ པུཎྜ་རཱི་ཀའི་
མདོ། ༤ ཆུ་ཀླུང་སྣ་ཚོགས་པའི་མདོ། ༥ སྣང་བ་རོལ་པའི་མདོ། ༦



-
-
-
-
།
ཆོས་འབྱུང་མུ་ཏིག་ཕྲེང་མཛེས།
མཚན་བརྒྱ་རྩ་བརྒྱད་པའི་མདོ། ༧ མཚོན་རབས་བདུན་ཡོངས་སུ་བསྟན་
པའི་མདོ་སྟེ་སྤྱན་རས་གཟིགས་ཀྱི་མདོ་རྒྱུད་ཉེར་གཅིག་བོད་སྐད་དུ་བསྒྱུར་
པ་ནས་བཟུང་བོད་ཡུལ་དུ་སངས་རྒྱས་ཀྱི་བསྟན་པ་རིན་པོ་ཆེ་དར་ཞིང་རྒྱས་
པའི་དབུ་ཚུགས། དཔལ་མགོན་འཕགས་པ་ཀླུ་སྒྲུབ། ཟླ་བ་གྲགས་པ། ཙནྡྲ་
གོ་མི། མི་ཏྲ་ཛོ་གི དགེ་སློང་མ་དཔལ་མོ་སོགས་རྒྱ་གར་གྱི་པཎ་གྲུབ་དུ་
མས་མཛད་པའི་ཐུགས་རྗེ་ཆེན་པོའི་སྒྲུབ་ཐབས། རྗེས་གནང་། དབང་
བསྐུར་བའི་ཆོ་ག བསྟོད་ཚོགས། ལས་ཚོགས་སོགས་བོད་སྐད་དུ་བསྒྱུར་
ཟིན་པའི་རྒྱ་གཞུང་ཆེས་མང་པོ་ཞིག་ད་ལྟའང་བསྟན་འགྱུར་གྱི་ཁྲོད་དུ་
བཞུགས་པས་གདུལ་བྱའི་བསོད་ནམས་ཀྱི་བགོ་སྐལ་དུ་མཇལ་རྒྱུ་ཡོད། ༈
གསུམ་པ་བོད་དུ་ཐུགས་རྗེ་ཆེན་པོའི་ཆོས་སྐོར་ཇི་ལྟར་དར་རྒྱས་བྱུང་བའི་
ཚུལ་ནི། བོད་མི་ཞིག་གིས་ཐུགས་རྗེ་ཆེན་པོའི་ཆོས་སྐོར་བརྩམས་པའི་ཐོག་
མ༑ ཆོས་ཀྱི་རྒྱལ་པོ་སྲོང་བཙན་སྒམ་པོས་མཛད་པའི་ཐུགས་རྗེ་ཆེན་པོའི་
ཆོས་སྐོར་མཎི་བཀའ་འབུམ་དུ་གྲགས་པ་འདི་ལ་ནང་གསེས་དབྱེ་ན། ༡
ཐུགས་རྗེ་ཆེན་པོའི་སྒྲུབ་ཐབས་ཆེན་མོ་དྲུག་སྐོར་ལ་ནང་གསེས་སྔོན་འགྲོ་
ལ་དྲུག་སྐོར། རྟེན་གྱི་གང་ཟག འབྲེལ་བ་བཅད་པ། གནས་བཙལ་བ།
མཁོ་བའི་ཡོ་བྱད། འཁོར་གཡོག་གི་འབྲེལ་བ། བྱིན་རླབས་སྔོན་འགྲོ་སྟེ་
རེ་རེ་ལ་དྲུག་སྟེ་ཆོས་ཚན་སོ་དྲུག་དང་། དངོས་གཞི་ལ་འཁོར་ལོ་དྲུག་ཏུ་
སྒོམ། འཁྱེར་སོ་དྲུག དགོངས་པ་དྲུག བར་དོ་དྲུག་ཏུ་ངོ་སྤྲོད། དགོངས་
པ་དྲུག མི་བདེན་པ་དྲུག་སྟེ་སོ་དྲུག་ཏུ་བཤད་པ་དང་། ཚོགས་ཀྱི་ཡན་



སྤྱིའི་ཆོས་སྐོར།
ལག་ལ། རབ་གནས། མཆོད་པ། བསྟོད་པ། གསོལ་བ་གདབ་པ། དབང་
བསྐུར་བ། ཚེ་སྒྲུབ། བྱིན་རླབས། དབྱུག་མཆོད། སྲུང་འཁོར། ནད་
གདོན། རོ་ཁྲུས། བུམ་ཆོག རོ་བསྲེག མཚན་བྱང་སྦྱངས་པ། བར་
ཆད། རོ་ཟན། ཞི་བ། རྒྱས་པ། དབང་། མངོན་སྤྱོད། བརྟུལ་ཞུགས།
རྩ་རླུང་། འཕོ་བ། གྲོང་འཇུག སྒྱུ་ལུས། འོད་གསལ། གཏུམ་མོ།
བདུན་རྣམ་དག མཎྜལ། ཁྲུས་ཆབ། སྐོར་བ། གཏོར་མ། ཆུ་གཏོར་གྱི་
ཆོ་ག་སོགས་ལེ་ཚན་མཐའ་ཡས་པ་ཞིག་མདོར་བསྡུས་པའི་ཚུལ་གྱིས་བསྟན་
པ་དང་། ༢ དེ་བཞིན་དུ་ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་
གསུམ་སྐོར། ༣ ཐུགས་རྗེ་ཆེན་པོ་ཡིད་བཞིན་ནོར་བུའི་སྒྲུབ་ཐབས་གཅིག་
སྐོར། ༤ རྣལ་འབྱོར་གསུམ་གྱི་སྒྲུབ་ཐབས་བསྡུས་པ། ༥ དཀྱིལ་འཁོར་
གསུམ་གྱི་སྒྲུབ་ཐབས་འབྲིང་པོ། ༦ རྒྱལ་བ་གསུམ་སྒྲིལ་གསང་སྒྲུབ། ༧
མཁའ་འགྲོ་མའི་གསང་སྐོར། ༨ གསང་བ་ཡེ་ཤེས་མཁའ་འགྲོ་མའི་སྒྲུབ་
ཐབས། ༩ བྱིན་རླབས་སྦས་ཆོས་སྐོར། ༡༠ བཤད་ཐབས་ཀྱི་ཡན་
ལག་བཤད་འགྲེལ་ཆེན་མོ། ༡༡ དབང་བྱིན་རླབས་ཀྱི་གདམས་པ། ༡༢
སེམས་བསྐྱེད་ཡན་ལག་དང་བཅས་པ། ༡༣ སྒྲུབ་ཁོག་ཆེན་མོ། ༡༤ དབང་
གི་ངོ་སྤྲོད་དྲུག ༡༥ བཀའ་བཏགས་པའི་འཁོར་བརྒྱད་ལ་ཟབ་དོན་དུ་
གསུང་བ། ༡༦ ཁྱད་པར་གྱི་ཟབ་དོན་བདུན། ༡༧ ཟབ་དོན་དྲུག་པ།
༡༨ ཐུགས་རྗེ་ཆེན་པོ་གནད་ཀྱི་ཁྱད་པར་གྱི་ཟབ་དོན། ༡༩ ཟབ་དོན་
རང་དོན་གྱི་སྐོར། ༢༠ ཁྲུས་ཆབ་ཀྱི་ཕན་ཡོན་སོགས་དང་། ༈ ཞལ་



ཆོས་འབྱུང་མུ་ཏིག་ཕྲེང་མཛེས།
གདམས་ཀྱི་སྐོར་ལ། ༡ ངོ་སྤྲོད་ཀྱི་ཞལ་གདམས་བརྒྱད། ༢ ཡོན་ཏན་
གྱི་བཟླས་ཐབས་དྲུག ༣ ཡི་གེ་དྲུག་པའི་གསུང་གི་ཞལ་གདམས་བརྒྱད།
༤ གདམས་པ་ཐུན་མོང་མ་ཡིན་པ་དྲུག ༥ ཞལ་གདམས་ལེ་ཚན་ཉེར་
དྲུག ༦ ཞལ་གདམས་ཐོར་བུ་ལྔ། ༧ ལམ་རིམ་གསུམ་སྐོར་གྱི་ཞལ་
གདམས་གསུམ། ༨ བཀའ་ཆོས་བར་བའི་ཤོག་དྲིལ་གཅིག ༩ མཚང་
གི་ཆོས་དྲུག ༡༠ ཐུགས་རྗེ་ཆེན་པོའི་གནས་ཀྱི་ཞལ་གདམས་སུམ་ཅུ་
རྩ་དྲུག ༡༡ སྲང་དུ་གཞུག་པའི་ཞལ་གདམས་ལྔ། ༡༢ ཁྱད་པར་གྱི་
ཞལ་གདམས་བཞི། ༡༣ འཆི་ཁ་མ་ལ་ཕན་པའི་ཞལ་གདམས་གཉིས།
༡༤ ཐུན་མོང་ཁྱད་པར་གྱི་ཞལ་གདམས་གཉིས་སོགས་དང༌། ༈ ལོ་
རྒྱུས་ཀྱི་སྐོར་ལ། ༡ ཐུགས་རྗེ་ཆེན་པོ་སངས་རྒྱས་སྟོང་རྩའི་ལོ་རྒྱུས་ཆེན་
མོ་ལེའུ་སུམ་ཅུ་རྩ་དྲུག་ཅན། ༢ ཟ་མ་ཏོག་བཀོད་པའི་མདོ། ༣ ཕྱག་
སྟོང་སྤྱན་སྟོང་གི་གཟུངས། ༤ ཤཱཀྱ་ཐུབ་པའི་བསྟན་པ་ལ་བྱ་བ་ཇི་ལྟར་
མཛད་པའི་ཚུལ་ཏེ་སྲོང་བཙན་སྒམ་པོའི་མཛད་རྣམ། ༥ སངས་རྒྱས་
གཞན་གྱི་བསྟན་པ་ལ་སྲོང་བཙན་གྱི་སྐུའི་སྐྱེ་བ་བཅུ་གཅིག་གིས་བྱ་བ་ཇི་ལྟར་
མཛད་པའི་རྣམ་ཐར། ༦ རྒྱལ་བུ་འཇིག་རྟེན་དབང་ཕྱུག་གི་སྐྱེས་རབས།
༧ རྒྱལ་པོའི་མཛད་པ་ཉི་ཤུ་རྩ་གཅིག ༨ རྒྱལ་པོ་ཡབ་ཡུམ་གསུམ་ཐུགས་
ཀར་ཐིམ་ཚུལ་དང་ཞལ་གདམས་སོགས་ཤིན་ཏུ་མང་། མདོར་བསྡུས་ན།
སྒྲུབ་ཐབས་དང་ལས་ཚོགས། དབང་བསྐུར་བའི་ཆོ་ག བསྐྱེད་རྫོགས་ཀྱི་
སྐོར། ཞལ་གདམས། ལོ་རྒྱུས་སོགས་གདུལ་བྱའི་བློ་ཚོད་དང་མཐུན་
，
t，
2:
ཆ



སྤྱིའི་ཆོས་སྐོར།
པར་བརྩམས་པའི་ཆོས་ཚན་མཐའ་ཡས་པ་ཞིག་བཞུགས། དེ་བཞིན་དུ་
བསྟན་པ་སྔ་དར་དང་ཕྱི་དར་གྱི་སྐབས་རིས་སུ་མ་ཆད་པའི་མཁས་གྲུབ་དམ་
པ་གོང་མ་རྣམས་ཀྱིས་མཛད་པའི་ཐུགས་རྗེ་ཆེན་པོའི་ཆོས་སྐོར་མཐའ་ཡས་
ཤིང་མུ་མེད་པ་ཞིག་བཞུགས་པ་ལས་བརྒྱུད་པ་གྲགས་ཆེ་བ་ལྔ་ནི། ༡ མཉམ་
མེད་ཇོ་བོ་ཆེན་པོ་སོགས་ནས་བོན་སྟོན་སྐྱེར་སྒང་པ་ལ་བརྒྱུད་པའི་ཐུགས་
རྗེ་ཆེན་པོ་སྐྱེར་སྒང་ལུགས། ༢ དགེ་སློང་མ་དཔལ་མོ་ནས་བརྒྱུད་པ་ཐུགས་
རྗེ་ཆེན་པོ་དཔལ་མོའི་ལུགས་སུ་གྲགས་པ། ༣ བྱང་ཆུབ་སེམས་དཔའ་
ཟླ་བའི་རྒྱལ་མཚན་ལས་བརྒྱུད་པ་ལ་ཐུགས་རྗེ་ཆེན་པོ་ཟླ་རྒྱལ་ལུགས་སུ་
གྲགས་པ། ༤ གྲུབ་ཆེན་མི་ཏྲ་ཛོ་ཀི་ནས་ཁྲོ་ཕུ་ལོ་ཙཱ་བ་སོགས་ལ་བརྒྱུད་
པ་ཐུགས་རྗེ་ཆེན་པོ་མི་ཏྲའི་ལུགས་སུ་གྲགས་པ། ༥ བླ་མ་གཉན་ཚེམ་
བུ་པ་དར་མ་འོད་ཟེར་གྱིས་རྡོ་རྗེ་རྣལ་འབྱོར་མ་ལས་དངོས་སུ་གསན་པའི་
སྙན་བརྒྱུད་ཀྱི་གདམས་པ་ཐུགས་རྗེ་ཆེན་པོ་ཚེམ་བུ་ལུགས་སུ་གྲགས་པ་སྟེ་
བཀའ་སྲོལ་ཆེན་པོ་ལྔ་ཞེས་གྲགས་པ་སོགས་ཐུགས་རྗེ་ཆེན་པོའི་སྒྲུབ་སྐོར།
ལས་ཚོགས། བསྐྱེད་རྫོགས་སོགས་ཐུགས་རྗེ་ཆེན་པོའི་ཆོས་སྐོར་གྲངས་
ལས་འདས་པ་ཞིག་བོད་ཁམས་ཡོངས་ལ་རྒྱ་ཁྱབ་ཏུ་དར་བས་བོད་གངས་
ཅན་པའི་ཕ་ཆོས་སུ་གྲགས ༈ གསུམ་པ་གཉན་ཚེམ་བུ་པའི་ལུགས་ཀྱི་
དམར་ཁྲིད་ཀྱི་གདམས་ངག་འདི་ཇི་ལྟར་བྱུང་བ་དང་དར་བའི་ཚུལ་བཤད་
པ་ལ་གཉིས། སྙན་བརྒྱུད་ཀྱི་མན་ངག་ཐུན་མོང་མ་ཡིན་པ་འདི་ཇི་ལྟར་
བྱུང་བ་དང་དར་བའི་ཚུལ་དང་། འདིའི་བླ་བརྒྱུད་ཀྱི་རྣམ་ཐར་བྱེ་བྲག་ཏུ་



r 4F་
ཆོས་འབྱུང་མུ་ཏིག་ཕྲེང་མཛེས།
བཤད་པ་གཉིས་ལས། དང་པོ་སྙན་བརྒྱུད་ཀྱི་མན་ངག་ཐུན་མོང་མ་ཡིན་
པ་འདི་ཇི་ལྟར་བྱུང་བ་དང་དར་ཚུལ་ནི། སྙན་བརྒྱུད་ཀྱི་གདམས་པ་འདིའི་
མངའ་བདག་གམ་འདིའི་ཤིང་རྟའི་སྲོལ་འབྱེད་ཆེན་པོ་གྲུབ་པའི་དབང་ཕྱུག་
གཉན་ཚེམ་བུ་པ་ཞེས་ཡོངས་སུ་གྲགས་པའི་གྲུབ་ཆེན་འདི་ཉིད་ཀྱི་འཁྲུངས་
ཡུལ་ནི། བོད་ཆོལ་ཁ་གསུམ་གྱི་ནང་ཚན་དབུས་གཙང་དམ་པ་ཆོས་ཀྱི་
ཆོལ་ཁའི་ས་ཁུལ་མྱང་ཤབ་ཅེས་པའི་ཡུལ་དུ་གཉན་ཆེན་དཔལ་དབྱངས་
དང་གཉན་ལོ་ཙཱ་བ་དར་མ་གྲགས་པ་སོགས་གྲུབ་པའི་དབང་ཕྱུག་དུ་མ་
འཁྲུངས་པར་གྲགས་པའི་གདུང་རྒྱུད་དུ་སྐུ་འཁྲུངས། འདི་པའི་འཁྲུངས་
ཡུལ་ལ་ཉང་ཤབས་ཞེས་བྲིས་པ་ཞིག་འདུག་པ་འདི་ཡིག་ནོར་ཡིན་སྲིད། ཉང་
ཞེས་པ་བོད་ཀྱི་རིགས་རྙིང་པ་ཞིག་གི་མིང་དང་ཉང་ཆུ་ཞེས་པ་ཀོང་པོའི་ཡུལ་
དུ་ཡོད་པས་འདི་དང་འབྲེལ་བ་མེད། མྱང་ཞེས་པ་འདི་གཙང་ཕྱོགས་ཀྱི་
ཡུལ་ཕྱོགས་རྒྱ་ཆེ་བ་ཞིག་གི་སྔ་མོའི་སྤྱི་མིང་སྟེ། མྱང་ཆུའི་མགོ་ནས་རྒྱལ་
རྩེ་ཡན་ལ་མྱང་སྟོད་དང་རྒྱལ་རྩེ་ནས་བཟུང་མྱང་ཆུའི་སྨད་ལ་མྱང་སྨད་ཅེས་
གྲགས་ཤིང་། ཤབ་ནི་མྱང་སྟོད་ཀྱི་ཆ་ཤས་ལྟ་བུ་ས་སྐྱའི་ཁོངས་གཏོགས་
དང་ཡུལ་ཚོ་ཞིག་གི་མིང་ཡིན་ཞིང་། དམ་པ་འདིའི་ཆོས་བརྒྱུད་ཀྱང་ས་
སྐྱའི་ཕྱོགས་ལ་འབྲེལ་ཤིན་ཏུ་ཟབ་པས་མྱང་ཤབ་ཅེས་པ་འདི་ཉིད་འཐད་པར་
མངོན་ལ། གདུང་རུས་སམ་རིགས་ནི་གཉན་ཡིན་ཞིང་རབ་ཏུ་བྱུང་བའི་
མཚན་ལ་དར་མ་འོད་ཟེར་ཞེས་གསོལ། འདོད་ཆུང་ཆོག་ཤེས་ཀྱིས་ན་བཟའ་
ཚེམ་བུ་མང་པོ་ཅན་ཧྲིལ་པོ་ཞིག་རྒྱུན་དུ་བཞེས་པས་རྗེ་བཙུན་ཚེམ་བུ་པ་ཞེས་
Tr
17



，
སྤྱིའི་ཆོས་སྐོར།
པའི་མཚན་གྱི་གྲགས་པས་ཁྱབ། མདོ་རྒྱུད་ཀྱི་གདམས་པ་མཐའ་ཡས་པ་
ལ་མཁས་ཤིང་མངའ་བརྙེས་པས་དབེན་པའི་གནས་སུ་རྩེ་གཅིག་ཏུ་སྒྲུབ་པ་
ལ་གཞོལ་བཞིན་བཞུགས་པའི་དུས་ཤིག་ཏུ། རྗེ་བཙུན་རྡོ་རྗེ་རྣལ་འབྱོར་
མས་ཞལ་དངོས་སུ་གཟིགས་པ་ན། ཚེ་གཅིག་ལུས་གཅིག་ལ་ཟུང་འཇུག་
འགྲུབ་པའི་གདམས་པ་ཞིག་སྩོལ་ཅེས་གསོལ་བ་བཏབ་པས་ཐུགས་རྗེ་ཆེན་
པོ་ཕྱག་བཞི་པའི་དམར་ཁྲིད་གདམས་ངག་ཟབ་མོ་འདི་ཉིད་གནང་ནའང་།
ཆུ་བོའི་རྒྱུན་གྱི་རྣལ་འབྱོར་དྲུག་སོགས་ཅུང་ཟད་ཁ་མ་གསལ་བར་བརྟེན་
སླར་ཡང་གསོལ་བ་བཏབ་པས་རྗེ་བཙུན་རྡོ་རྗེ་རྣལ་འབྱོར་མས་ཞལ་གཟིགས་
ཏེ་གདམས་པ་མ་ལུས་པ་གནང་བས་རྗེ་བཙུན་རྡོ་རྗེ་རྣལ་འབྱོར་མ་ལས་
དངོས་སུ་མན་ངག་ལན་གཉིས་སུ་གསན། རྔོག་བཙུན་དཀར་མོ་ཞེས་གྲགས་
པ་སྐབས་དེའི་མི་ཆེན་དབང་ཆེ་བ་ཞིག་གིས་ཆུ་མིག་གི་སྟོན་མོ་ལུང་གི་དགོན་
གཞིས་སོགས་ཕུལ་ཏེ་དེར་འཆད་ཉན་མཛད་པར་ཞུས་སྐབས། འདི་འདྲ་
བ་འདོད་མཁན་གཞན་དག་ཡོད་པས་དེ་ཚོར་བྱིན་གསུངས་ནས་བདག་གིར་
མ་མཛད། གཙང་རྟ་ནག་དང་གོང་ར་སོགས་དབེན་པའི་རི་སུལ་དུ་མར་
གདམས་པ་འདི་ལ་རྩེ་གཅིག་ཏུ་ཉམས་བཞེས་མཛད་པས་སྐུ་ཚེ་དེ་ཉིད་ལ་
གྲུབ་པ་མཆོག་གི་གོ་འཕང་བརྙེས་པར་གྲགས། ཕྱིས་སུ་རྔོག་བཙུན་དཀར་
མོའི་ཆེ་མཐོ་མ་ཟུག་(དབང་སྒྱུར་མ་ཐུབ་པ་)པའི་མི་དེ་ང་ཡིན་ཞེས་ཞལ་ཕོ་ཡང་
མཛད་སྐད་འདུག ཁོང་གིས་གདམས་པ་འདི་གཞན་ལ་གནང་རྒྱུར་ཤིན་
ཏུ་ནས་དམ་པར་མཛད་པས་སྤྱི་བོ་ལྷས་པ་བྱང་ཆུབ་འོད་སོགས་སློབ་མ་དྲུག་
18



#1
: -:ཐ;
ཆོས་འབྱུང་མུ་ཏིག་ཕྲེང་མཛེས།
ཙམ་ཁོ་ན་ལ་གདམས་པ་འདི་ཡོངས་རྫོགས་གནང་བ་ལས་མང་པོ་ཞིག་ལ་
གནང་མེད་ཅེས་གྲགས། ༈ དམར་ཁྲིད་ཟིན་བྲིས་ལས། གཉན་ཚེམ་བུ་
པ་ནི་གཉན་ཆེན་དཔལ་དབྱངས་དང་གཉན་ལོ་ཙཱ་བ་དང་གདུང་རུས་གཅིག་
པ་ཡིན་ཞེས་དང་། གདམས་པ་འདི་ལ་སློབ་མའི་གཙོ་བོ་ལྔ་དང་ཞར་བྱུང་
གཅིག་བཅས་དྲུག་བྱུང་བས། གཙོ་བོ་ནི་སྤྱི་བོ་ལྷས་པ་བྱང་ཆུབ་འོད། ཁོང་
གི་གཅུང་པོའམ་དབོན་ཡིན་ཡང་ཟེར་བའི་བྱང་ཆུབ་གྲགས། ཉེ་གནས་
ལོ་བཅུ་གསུམ་བྱས་པའི་བྱེ་བྲག་པ་ཞིག་དང་གསུམ་ལ་གདམས་པ་འདི་
རྫོགས་པར་གནང་ཞིང་གཞན་ཕན་ཡང་མཛད། རོང་ཡུལ་ལྷ་བའི་བཙུན་
པ་ཞིག་དང་། ལྕིམ་ལུང་དགོན་པའི་དགེ་བཤེས་གཅིག་ལའང་རྫོགས་པར་
གནང་མོད་དེ་དག་ལས་བརྒྱུད་པ་ནི་མ་བྱུང་། རྔོག་བཙུན་དཀར་པོ་ལ་
གདམས་ངག་དངོས་གཞི་མ་གནང་ཞིང་ཆུ་བོའི་རྒྱུན་གྱི་རྣལ་འབྱོར་དྲུག་
གདམས་ངག་གཞན་གྱི་བོགས་འདོན་གྱི་ཚུལ་དུ་གནང་གདའ། དེ་དག་ལས་
སྤྱི་བོ་ལྷས་པ། ལྟ་སྡེ་བྲག་དམར་པ། ལྷ་བཙུན་དགོན་གསར་པ། ཀུན་
སྤངས་ཞང་། ཡང་གྲུབ་ཐོབ་བྱེ་བྲག་པ། སྟག་སྟོན་གྱི་སྐྱེལ་ཐུ་པ་དེ་དང་
ཀུན་སྤངས་ཞང་གསང་ཕུར་མཇལ་ཏེ་དྲི་བརྩད་མཛད་པས་ཐུགས་མཉེས་
ཏེ་གསན། ཐུགས་ཉམས་སུ་བཞེས་ཏེ་ཉམས་རྟོགས་བཟང་པོ་འཁྲུངས་ཀྱང་
གཞན་ལ་བསྟེན་པའི་ཚེ་འདི་དང་སྦྱོར་དྲུག་གི་སྲོག་སྩོལ་གསུམ་གྱི་དམིགས་
པ་སྟོན་སྐབས་ཅུང་འཚུབ་པ་བྱུང་བས་ལྷ་སར་ཕེབས་ཏེ་ཇོ་ཤཱཀ་མཇལ་ཏེ་
སྨོན་ལམ་མཛད་པས། བཅུ་གཅིག་ཞལ་གྱི་ཞབས་བུས་ནས་ཐུགས་ཀའི་
ཀབ་
1:|:
:|:
i
19



སྤྱིའི་ཆོས་སྐོར།
བར་འོད་ཀྱི་སྦུ་གུ་ཟངས་དུང་ལྟ་བུ་གཟིགས་པར་ཞལ་སྦྱར་ཏེ་བརྔུབས་པས་
ས་འཚུབ་ཀྱི་རྣམ་པ་ཞལ་དུ་གསོལ་རྒྱུ་བྱུང་ཞིང་དེ་ནས་འཚུབ་འགྱུར་ཞི།
གཞན་ལའང་མང་དུ་བསྟན་ཆོག་པ་བྱུང་། སླར་ཇོ་བོ་ཤཱཀྱ་མཇལ་བས་
སྔར་གྱི་བུག་པ་ཡང་མི་འདུག་ཅིང་བཀག་པའི་ཤུལ་ཡང་མི་འདུག་པས་བྱིན་
གྱིས་བརླབས་པའི་ངེས་ཤེས་དྲག་པོ་སྐྱེས་ཏེ། དེ་ལ་བྲག་ཁ་པ་གྲགས་པ་
སེངྒེ་དང་། སྒྲོས་སྨོན་ཅན་པ་རིན་ཆེན་དཔལ་གྱིས་གསན། དེ་གཉིས་ལ་
ཐམས་ཅད་མཁྱེན་པ་བསོད་ནམས་རྒྱལ་མཚན་གྱིས་གསན། དེ་ལ་ཐེག་
ཆེན་ཆོས་རྗེ་ཀུན་དགའ་བཀྲ་ཤིས་དང་། འབའ་ར་བ་སོགས་ཀྱིས་གསན་
ཞིང་། དེ་ནས་རྩ་བའི་བླ་མ་རྒྱལ་དབང་ཐམས་ཅད་མཁྱེན་པ་ངག་དབང་
བློ་བཟང་རྒྱ་མཚོའི་བར་བརྒྱུད་པའི་སྲོལ་མ་ཉམས་པར་ཐུགས་ཉམས་སུ་
བཞེས་ཏེ་བཞུགས་པ་ཡིན་ལགས། ཞེས་གསུངས་པ་ལྟར་སྤྱི་བོ་ལྷས་བྱང་
ཆུབ་འོད་ཀྱིས་ལོ་མང་པོར་ཁོང་གི་ཉེ་གནས་མཛད། གྲུབ་ཐོབ་ཆེ་དྲག་པ་
གཉིས་ཀྱི་གཅུང་དབང་ཕྱུག་གྲགས་པ། ཡུལ་ལྷ་དགོན་པའི་སྟོན་པ་རོང་
འདུལ་བ། ལྕིམ་ལུང་དགོན་འདབ་པ་སོགས་ལ་གདམས་པ་འདི་གནང་།
རྔོག་བཙུན་ལ་གདམས་པ་འདི་ཆ་ཚང་དངོས་སུ་མ་གནང་ཡང་ཆུ་བོའི་རྒྱུན་
གྱི་རྣལ་འབྱོར་དྲུག་གི་གདམས་ངག་རྣམས་གདམས་པ་གཞན་ཞིག་གི་འབོག་
འདོན་གྱི་ཚུལ་དུ་གནང་བར་གྲགས། འདི་ཐམས་ཅད་ཀྱང་གདམས་པ་
འདི་བསྟེན་ནས་གྲུབ་པའི་གོ་འཕང་མཐོན་པོ་བརྙེས་པ་ཤ་སྟག་ཡིན་ཞེས་
གསུངས། ཞལ་སློབ་རྣམས་ནས་ཆོས་འདིའི་བརྒྱུད་པ་གང་ལགས་ཞེས་
20



ན
:-
ཆོས་འབྱུང་མུ་ཏིག་ཕྲེང་མཛེས།
དྲི་བ་ཞུས་པའི་སྐབས། འདིའི་བརྒྱུད་པ་འདྲི་མི་དགོས་མཁའ་འགྲོའི་ཞལ་
རླངས་ཐོལ་ལེ་བའི་ཆོས་ཡིན། ཁྱེད་རྣམས་ཀྱིས་གདམས་པ་འདི་གཞན་
ལ་བཤད་དགོས་སྙམ་པ་ཞིག་འདུག་སྟེ་འདི་སུ་རུང་རུང་ལ་བཤད་རྒྱུའི་ཆོས་
མིན། རང་གིས་ཉམས་སུ་ལེན་རྒྱུའི་ཆོས་ཡིན་གསུངས་ནས་བརྒྱུད་པ་འདྲི་
མཁན་ལ་མི་མཉེས་པའི་ཚུལ་མཛད་སྐད་འདུག སྤྱི་བོ་ལྷས་པ་ནི། མཚན་
ཉིད་ཀྱི་གཞུང་སོགས་ལ་མཁྱེན་རྒྱ་ཆེ་བ་ཞིག་ཡིན་ནའང་ཆོས་ཀྱི་གནད་
རྣམས་གཅིག་ཏུ་བསྒྲིལ་ནས་ཉམས་སུ་ལེན་ཚུལ་མ་མཁྱེན་པའི་ཚུལ་མཛད་
ནས་ལྷ་སའི་ཇོ་བོ་ལ་གསོལ་བ་འདེབས་པར་བྱོན་པའི་ཚེ་བླ་མ་གཉན་ཚེམ་
བུ་པ་དང་མཇལ་བའི་སྐབས། འདི་པ་གྲུབ་ཐོབ་ཏུ་མཁྱེན་ནས་རྗེས་སུ་འཛིན་
པར་གསོལ་བ་བཏབ་པས་སྙན་བརྒྱུད་ཀྱི་གདམས་པ་འདི་གནང་། ཁོང་
གིས་རྩེ་གཅིག་ཏུ་ཉམས་སུ་བླངས་པས་ལུང་རྟོགས་ཀྱི་ཡོན་ཏན་དཔག་ཏུ་
མེད་པ་ལ་མངའ་བརྙེས་པར་གྱུར་ནས་ཕྱིས་སུ་ཆོས་རྗེ་ས་སྐྱ་པཎྜིཏའི་དབུ་
བླ་མཛད། ལྷ་བཙུན་དགོན་གསར་པ་དང་སྟག་སྟོན་སྤྱིལ་བུ་པ་གཉིས་ལས་
ཀུན་སྤངས་ཞབས་ཐུགས་རྗེ་བརྩོན་འགྲུས་ཀྱིས་གདམས་པ་འདི་གསན་ནས་
ཉམས་སུ་བཞེས་པས་རྟོགས་པའི་ཡོན་ཏན་ཁྱད་པར་ཅན་འཁྲུངས་པར་
གྲགས། ཁོང་གིས་ཚེམ་བུ་པའི་དམར་ཁྲིད་འདི་ཚར་འགའ་ཤས་གནང་
སྐབས་འཚུབ་ཆ་ཆེ་བ་རེ་བྱུང་བས། ལྷ་སར་ཇོ་བོ་ཤཱཀྱ་མུ་ནི་མཇལ་ཞིང་
ཁྱད་པར་དུ་ཐུགས་རྗེ་ཆེན་པོ་རང་བྱོན་ལྔ་ལྡན་མཇལ་ནས་ཆོས་འདིའི་བཀའ་
རྒྱ་བཀྲོལ་དགོས་པའི་གསོལ་བ་བཏབ་དུས། ཐུགས་རྗེ་ཆེན་པོའི་ཞབས་ཀྱི་
ས་ག་ཟླeg
，
E
，
-
•
LE*#, t



སྤྱིའི་ཆོས་སྐོར།
བུས་མོ་ནས་བཟུང་ཐུགས་ཀའི་བར་དུ་ཟངས་དུང་ལྟ་བུའི་བུ་ག་ཞིག་ཧར་
གྱིས་ཡོད་པ་གཟིགས་པས་དེ་ལ་ཞལ་གཏད་ནས་བརྔུབས་པས་ས་འཚུབ་ལྟ་
བུ་ཞིག་ཞལ་དུ་བྱུང་བ་དེས་བཀའ་རྒྱ་འཁྲོལ་བར་དགོངས་ནས་སློབ་མ་མང་
པོ་ལ་སྙན་བརྒྱུད་ཀྱི་གདམས་པ་འདི་སྤེལ་བར་མཛད་པ་ནས་བཟུང་མང་
ཁྲོད་དུ་གདམས་པ་འདི་དར་ཁྱབ་བྱུང་བར་གྲགས། ཕྱིས་སུ་ཁོང་གིས་ཐུགས་
རྗེ་ཆེན་པོ་རང་བྱོན་ལྔ་ལྡན་མཇལ་བར་ཕེབས་པ་ན་སྔར་གྱི་བུ་གའི་ཤུལ་ཙམ་
ཡང་མི་འདུག་པས་བྱིན་རླབས་ཀྱི་མཚན་མར་ངེས་ཤེས་རྙེད་པ་ཞིག་བྱུང་
ཞེས་གསུངས། ༈ འགོས་ལོ་གཞོན་ནུ་དཔལ་གྱིས་མཛད་པའི་དེབ་ཐེར་
སྔོན་པོ་ལས། གྲུབ་ཐོབ་ཚེམ་བུ་པའི་དམར་ཁྲིད་དུ་གྲགས་པ་ཡང་ཐུགས་
རྗེ་ཆེན་པོའི་ཆོས་སྐོར་ཏེ། བདག་མེད་མས་གྲུབ་ཐོབ་གཉན་ཚེམ་བུ་པ་དར་
མ་འོད་ཟེར་བྱ་བ་ལ་གནང་སྟེ། དེ་ནི་ཤབ་སྒོ་དར་འཁྲུངས། ཁོང་གིས་
རྔོག་བཙུན་དཀར་མོས་སྟོན་མོ་ལུང་གི་དགོན་པ་ཕུལ་བ་ལ་སོགས་མ་བཞེས་
པར་གཡས་རུའི་རི་ལ་རྩེ་གཅིག་ཏུ་བསྒོམ་པས་གྲུབ་པ་བརྙེས། གདམས་
ངག་བྱིན་པའི་སློབ་མ་དྲུག་ཡོད་དེ། འབྲིང་མཚམས་ལྕིམ་ལུང་གི་དགེ་བའི་
བཤེས་གཉེན་གཅིག་དང་། ཡུལ་ལ་དགོན་པའི་སྟོན་པ་གཉིས་ལ་གནང་
བས་དེ་གཉིས་ཀྱིས་ཀྱང་གྲུབ་པ་བརྙེས་ནས་ཕྱིས་འབུལ་བ་ལན་གསུམ་དུ་
བསྐྱལ། ཁོང་རང་གི་གཅུང་པོ་སྤྱིལ་བོ་བ་དབང་ཕྱུག་གྲགས་དང་། ཁོང་
རང་གི་ཉེ་གནས་ཆེ་བྲག་པ་དང་། རྔོག་བཙུན་དཀར་མོ་རྣམས་ལ་ཡང་
གནང་། དེ་དག་གིས་ཀྱང་ཆོས་འདིའི་སྒོ་ནས་གྲུབ་པ་ཐོབ། སྤྱི་བོ་ལྷས་
22



ཆོས་འབྱུང་མུ་ཏིག་ཕྲེང་མཛེས།
པ་བྱང་ཆུབ་འོད་ཀྱིས་མདོ་དང་བསྟན་བཅོས་དུ་མ་གཟིགས་ཀྱང་གཅིག་ཏུ་
དྲིལ་བའི་ཉམས་ལེན་མ་མཁྱེན་པས་ལྷ་སར་ཇོ་བོ་ལ་གསོལ་བ་འདེབས་སུ་
བྱོན་པ་དེར་གཉན་ཚེམ་བུ་པ་དང་མཇལ་ནས་གྲུབ་ཐོབ་ཏུ་ཤེས་ཏེ། གསོལ་
བ་བཏབ་པས་བླ་མས་ཀྱང་སྣོད་ལྡན་དུ་གཟིགས་ཏེ། ཕྱི་ཐེག་པ་ལམ་རིན་
སྤུངས་ཀྱི་དོན་ཁྲིད་དང་། ནང་གསང་སྔགས་ཀྱི་དམར་ཁྲིད་འདི་གཉིས་
གནང་ཞིང་ཉམས་སུ་བླངས་པས་གྲུབ་པ་ཐོབ་བོ། དེས་སྟག་བདེ་བྲག་དམར་
གྱི་མཁན་པོ་བྱང་ཆུབ་ཚུལ་ཁྲིམས་ལ་གནང་། དེས་ཕྱི་འབྲུམ་དགོན་གསར་
གྱི་མཁན་པོ་བྱང་ཆུབ་སེམས་དཔའ་ལྷ་བཙུན་པ་ལ་གནང་། དེས་ཞང་ཀུན་
སྤངས་ལ་གནང་སྟེ་ཇོ་ནང་པའི་ཁྲིད་ཆེན་བཞིའི་ཡ་གྱལ་ཡིན། འདིས་ཀྱང་
ཕྱོགས་ཐམས་ཅད་དུ་ཁྱབ་ཅིང་དོན་ཆེན་པོ་མཛད་དོ། ཁྲིད་ལུགས་ཁ་ཅིག་
ནི་ཕྱག་རྒྱ་ཆེན་པོ་དང་མཐུན་པར་སྣང་ཞིང་། གཞན་དུ་སྦྱོར་དྲུག་གི་སོར་
སྡུད་དང་མཐུན་པར་འདེབས་སོ། ཞེས་གསུངས་པ་ལྟར་ཇོ་ནང་པའི་ཕྱོགས་
སུ་དར། ༈ དཔལ་ལྡན་ས་སྐྱ་པའི་ཕྱོགས་སུ་གདམས་པ་འདི་ཇི་ལྟར་
དར་བའི་བརྒྱུད་རིམ་ནི། ཞུ་ཆེན་ཚུལ་ཁྲིམས་རིན་ཆེན་ལ་སྨར་ཁྲིད་ཚེམ་
བུ་ལུགས་འདིའི་བརྒྱུད་རིམ་ནི། རྒྱལ་བ་རྡོ་རྗེ་འཆང་། རྣལ་འབྱོར་མ།
གྲུབ་དབང་ཚེམ་བུ་པ། སྤྱི་བོ་ལྷས་པ་བྱང་ཆུབ་འོད། བྲག་དམར་བྱང་
ཆུབ་ཚུལ་ཁྲིམས། དགོན་གསར་པ་བསོད་ནམས་སྙིང་པོ། ཇོ་ནང་ཀུན་
སྤངས་ཐུགས་རྗེ་བརྩོན་འགྲུས། རྒྱལ་བ་ཡེ་ཤེས། གཞོན་ནུ་སེངྒེ་། བསོད་
ནམས་རྒྱལ་མཚན། ཐེག་ཆེན་ཀུན་དགའ་བཀྲ་ཤིས། ཐུགས་སྲས་དཔལ་
ཝ



སྤྱིའི་ཆོས་སྐོར།
ལྡན་ལེགས་པ། བདག་ཆེན་བློ་གྲོས་རྒྱལ་མཚན། རྡོ་རིང་པ་ཀུན་བཟང་
ཆོས་ཀྱི་ཉི་མ། ཚར་ཆེན་ཆོས་རྗེ། མཁྱེན་བརྩེའི་དབང་ཕྱུག་བསོད་ནམས་
ཆོས་འཕེལ། ངག་དབང་ཆོས་གྲགས། རྒྱལ་རྩེ་བསོད་ནམས་རྒྱལ་མཚན།
སངས་རྒྱས་དཔལ་བཟང་། སངས་རྒྱས་ཕུན་ཚོགས། ཀུན་དགའ་བསྟན་
འཛིན། བུདྡྷ་ཤྲཱི་བྷ་དྲ་ནས་བརྒྱུད་པ་ཞིག་དང་། དེ་བཞིན་དུ་འཇམ་དབྱངས་
མཁྱེན་བརྩེ་དབང་པོ་ནས་བརྒྱུད་པའི་གཉན་ཚེམ་བུ་པའི་གདམས་པ་འདིའི་
གསན་རྒྱུན་ཞིག་ནི། རྡོ་རྗེ་འཆང་། རྡོ་རྗེ་རྣལ་འབྱོར། གྲུབ་ཆེན་ཚེམ་
བུ་པ། བྱང་ཆུབ་འོད། བྱང་ཆུབ་ཚུལ་ཁྲིམས། བསོད་ནམས་སྙིང་པོ།
ཐུགས་རྗེ་བརྩོན་འགྲུས། རྒྱལ་བ་ཡེ་ཤེས། གཞོན་ནུ་སེངྒེ་། བསོད་ནམས་
རྒྱལ་མཚན། ཐེག་ཆེན་ཆོས་རྗེ། དཔལ་ལྡན་ལེགས་པ། བདག་ཆེན་རྡོ་
རྗེ་འཆང་། རྡོ་རིང་པ། ཚར་ཆེན་ཆོས་རྗེ། འཇམ་དབྱངས་མཁྱེན་བརྩེ་
དབང་པོ། བྱམས་པ་སྐལ་བཟང་། དབང་ཕྱུག་རབ་བརྟན། བསོད་ནམས་
མཆོག་གྲུབ། བསོད་ནམས་རྒྱ་མཚོ། འཇམ་དཔལ་ཆོས་དབང་། འཇམ་
དཔལ་མཁྱེན་བརྩེ་། འཇམ་དཔལ་ཚུལ་ཁྲིམས། བློ་གསལ་བསྟན་རྒྱན།
ཡེ་ཤེས་དཔལ་འབྱོར། བློ་གསལ་བསྟན་སྐྱོང་། ཡང་ན། ཐུགས་རྗེ་བརྩོན་
འགྲུས། ཀུན་མཁྱེན་འཕགས་པ་འོད། རིན་ཆེན་གྲུབ། རིན་ཆེན་རྣམ་
རྒྱལ། རིན་ཆེན་རྒྱལ་མཚན། རྡོ་རིང་པ་དང་ཚར་ཆེན་མན་འདྲ། ཞེས་
ས་སྐྱའི་ཕྱོགས་སུ་གདམས་པ་འདིའི་བརྒྱུད་རིམ་མང་དུ་དར་ཡོད། ༈ རྙིང་
མའི་ཕྱོགས་སུའང་གདམས་པ་འདི་དར་བའི་བརྒྱུད་རིམ་ཞིག་ནི། ཀཿཐོག་
24



ཆོས་འབྱུང་མུ་ཏིག་ཕྲེང་མཛེས།
རིགས་འཛིན་ཚེ་དབང་ནོར་བུའི་གསུང་ཐུགས་རྗེ་ཆེན་པོ་ཚེམ་བུ་པའི་རྒྱུད་
འདེབས་ལྟར་ན། རྡོ་རྗེ་རྣལ་འབྱོར་མ། ཚེམ་བུ་པ། སྤྱི་བོ་ལྷས་པ་བྱང་
ཆུབ་འོད། བྱང་ཆུབ་ཚུལ་ཁྲིམས། བསོད་ནམས་སྙིང་པོ། ཐུགས་རྗེ་
བརྩོན་འགྲུས། ཐུགས་གསང་ཡེ་ཤེས་འཆང་། ཡོན་ཏན་རྒྱ་མཚོ། ཀུན་
མཁྱེན་དོལ་པོ་བ། ཉག་དཔོན་ཀུན་དགའ་དཔལ། ཉག་ཕུ་བསོད་ནམས་
བཟང་པོ། ཡོངས་འཛིན་འཇམ་དཔལ་བཟང་པོ། གཉན་པ་བཀྲ་ཤིས་དཔལ།
གར་དབང་ལྔ་པའི་ཞབས། ཆོས་ཀྱི་དབང་ཕྱུག ཀརྨ་བཅུ་པ་ཆོས་དབྱིངས་
རྡོ་རྗེ། ཡེ་ཤེས་སྙིང་པོ། ཡེ་ཤེས་རྡོ་རྗེ། དཔལ་ཆེན་དོན་འགྲུབ། མཆོག་
སྤྲུལ་རབ་བྱུང་རྡོ་རྗེ། ནུབ་ཆོག་གི་རྡོ་རྗེ། ཏྲེའོ་བྱང་ཆུབ་ཆོས་ཀྱི་དབང་
པོ༑ དེ་ནས་རིགས་འཛིན་ཚེ་དབང་ནོར་བུ་དང་ཀརྨ་ཆགས་མེད། དིལ་
མགོན་མཁྱེན་བརྩེ་སོགས་རྙིང་མའི་ཕྱོགས་སུའང་གདམས་པ་འདིའི་བརྒྱུད་
རིམ་མང་དུ་དར། དེ་བཞིན་དུ་རི་བོ་དགེ་ལྡན་པའི་ཕྱོགས་སུ་སྟེ་དར་བའི་
ཚུལ་ནི་འོག་ཏུ་རྒྱས་པར་གསལ་བ་ལྟར་ལགས། ༈ བཀའ་བརྒྱུད་པའི་
ཕྱོགས་སུ་གདམས་པ་འདི་དར་བའི་བརྒྱུད་རིམ་ནི། ཞྭ་དམར་སྐུ་ཕྲེང་ལྔ་
པ་དཀོན་མཆོག་འབངས་ལ་ཐུགས་རྗེ་ཆེན་པོའི་དམར་ཁྲིད་ཀྱི་གདམས་པ་
འདི་བརྒྱུད་པའི་ཚུལ་ནི། ཐུགས་རྗེའི་དབང་ཕྱུག་འཕགས་པ་སྤྱན་རས་
གཟིགས། རྒྱལ་ཡུམ་རྡོ་རྗེ་རྣལ་འབྱོར་མ། གྲུབ་ཐོབ་སྤྱོད་པའི་དབང་ཕྱུག་
ཚེམ་བུ་པ། གཙོ་ཆེན་སྤྱི་བོ་ལྷས་པ། འཁོར་བའི་དགྲ་ཆེན་རྟག་བདེ་བྲག་
དམར་པ་བྱང་ཆུབ་ཚུལ་ཁྲིམས། གཅིག་ཏུ་ཞི་བ་ལྷ་བཙུན་དགོན་གསར་



སྤྱིའི་ཆོས་སྐོར།
པ༑ རྣལ་འབྱོར་གཙོ་བོ་ཡེ་ཤེས་ཞབས། མཁས་བཙུན་ཡོན་ཏན་རྒྱ་མཚོ།
རིགས་ལྡན་ཆེན་པོ་ཀུན་མཁྱེན་ཇོ་ནང་པ། མཁས་གྲུབ་གཉག་དབོན་ཀུན་
དགའི་མཚན་ཅན། ཐམས་ཅད་མཁྱེན་པ་གཉག་དབོན་རིན་པོ་ཆེ། ཀུན་
མཁྱེན་འཇམ་དཔལ་བཟང་པོ། གྲུབ་ཆེན་སངས་རྒྱས་མཉན་པ་ཆེན་པོ།
རྒྱལ་བ་ཀརྨ་པ་ཞབས་རིན་ཆེན། ཐུགས་སྲས་སྤྲུལ་པའི་སྐུ་དཀོན་མཆོག་
ཡན་ལག་ལ་བརྒྱུད་པ་སྟེ་བཀའ་བརྒྱུད་པའི་ཕྱོགས་སུ་གདམས་པ་འདི་དར།
དེས་ན་བཀའ་གདམས་གསར་རྙིང་དང་། བཀའ་བརྒྱུད་པ་སྔ་ཕྱི། ས་སྐྱ་
པ་སོགས་མཁས་གྲུབ་དུ་མས་ཉམས་བཞེས་ཀྱི་གཙོ་བོར་མཛད་པས་མདོ་
དབུས་གཙང་སོགས་བོད་ལྗོངས་སྟོད་སྨད་ཀུན་ཏུ་སྙན་བརྒྱུད་ཀྱི་གདམས་
ངག་འདི་དར་ཁྱབ་ཆེ་བ་བྱུང་བས་ཆོས་བརྒྱུད་རིས་མེད་ཀྱི་སྐྱེས་ཆེན་དམ་
པ་དུ་མས་གདམས་པ་འདི་ཉམས་བཞེས་དང་འབྲེལ་ལམ་འདིའི་ཐུན་མོང་
མ་ཡིན་པའི་བསྐྱེད་རྫོགས་ཀྱི་ཁྲིད་ཡིག་སོགས་ཆོས་སྐོར་མཐའ་ཡས་པ་ཞིག་
མཛད་པ་ལས་རགས་རིམ་ཙམ་ཞིག་བཀོད་ན། །
༡༽ རྒྱལ་བ་དབེན་ས་པ་བློ་བཟང་དོན་འགྲུབ་ཀྱིས་མཛད་པ། ༡
གྲུབ་ཆེན་ཚེམ་བུ་པའི་ལུགས་ཀྱི་མན་ངག་སྤྱན་རས་གཟིགས་ཀྱི་དམར་ཁྲིད་
ཀྱི་སྙིང་པོ་ཉམས་ལེན་དུ་བསྡུས་པ་མན་ངག་གིས་རྣམ་པར་བརྒྱན་པ་དངོས་
གྲུབ་ཀུན་འབྱུང་། ༢ ཚེམ་བུ་ལུགས་ཀྱི་མན་ངག་སྤྱན་རས་གཟིགས་ཀྱི་
དམར་ཁྲིད་ཀྱི་སྙིང་པོ་དངོས་གྲུབ་ཀུན་འབྱུང་། ༣ གྲུབ་ཆེན་ཚེམ་བུ་པའི་
ལུགས་ཀྱི་བླ་མ་སྤྱན་རས་གཟིགས་ཀྱི་དམར་ཁྲིད་ཀྱི་སྙིང་པོ་མན་ངག་གིས་
26



དད་
ཆོས་འབྱུང་མུ་ཏིག་ཕྲེང་མཛེས།
རྣམ་པར་བརྒྱན་པ་དངོས་གྲུབ་ཀུན་འབྱུང༌།
༢༽ ཞྭ་དམར་སྐུ་ཕྲེང་ལྔ་པ་དཀོན་མཆོག་ཡན་ལག་གམ་མཚན་
གཞན་ཞྭ་དམར་པ་དཀོན་མཆོག་འབངས་ཀྱིས་མཛད་པ། ༤ ཐུགས་རྗེ་
ཆེན་པོ་འཕགས་པ་སྤྱན་རས་གཟིགས་ཀྱི་སྨར་ཁྲིད་ཚེམ་བུ་ལུགས། །
༣༽ ཏཱ་ར་ན་ཐས་མཛད་པ། ༥ སྨར་ཁྲིད་ཚེམ་བུ་ལུགས་ཀྱི་སྙིང་
པོ་བསྡུས་པ།
༤༽ པཎ་ཆེན་བློ་བཟང་ཆོས་ཀྱི་རྒྱལ་མཚན་གྱིས་མཛད་པ། ༦ ཚེམ་
བུ་ལུགས་ཀྱི་སྤྱན་རས་གཟིགས་ཀྱི་དམར་ཁྲིད་བརྒྱུད་པའི་གསོལ་འདེབས།
༥༽ སྐྱིད་ཤོད་ཞབས་དྲུང་ངག་དབང་བསྟན་འཛིན་གྱིས་མཛད་པ། ༧
ཚེམ་བུ་པའི་ལུགས་སྤྱན་རས་གཟིགས་ཀྱི་དམར་ཁྲིད་ཟིན་བྲིས་ལ། །
༦༽ བ་སོ་ངག་དབང་དཀོན་མཆོག་ཉི་མས་མཛད་པ། ༨ གྲུབ་
པའི་དབང་ཕྱུག་ཚེམ་བུ་ཞབས་ནས་བརྒྱུད་པའི་ཐུགས་རྗེ་ཆེན་པོའི་དམར་
ཁྲིད་ཟིན་བྲིས་རིན་ཆེན་དོ་ཤལ།
༧༽ ཞོགས་དོན་ཡོད་མཁས་གྲུབ་ཀྱིས་མཛད་པ། ༩ ཚེམ་བུ་
དམར་ཁྲིད་འཁྱེར་བདེ་གཞན་ཕན་ལེགས་བཤད་ཀུན་འདུས། །
༨༽ ཞུ་ཆེན་ཚུལ་ཁྲིམས་རིན་ཆེན་གྱིས་མཛད་པ། ༡༠ སྤྱན་རས་
གཟིགས་ཚེམ་བུ་ལུགས་སྨར་ཁྲིད་ངག་འདོན་ཉུང་ངུ་དོན་ཚང་དང༌། ༡༡
ཐུགས་རྗེ་ཆེན་པོ་ཚེམ་བུ་ལུགས་ཀྱི་འཕོ་བའི་གདམས་པ་བདེ་ལྡན་འདྲེན་པའི་
ཐེག་པ། ༡༢ ཐུགས་རྗེ་ཆེན་པོ་ཚེམ་བུ་ལུགས་ཀྱི་སྒྲུབ་ཐབས་ཉུང་འདུས།
25



སྤྱིའི་ཆོས་སྐོར།
༡༣ སྨར་ཁྲིད་ཚེམ་བུ་ལུགས་ཀྱི་བརྒྱུད་པའི་གསོལ་འདེབས། ༡༤ གྲུབ་
ཆེན་ཚེམ་བུའི་ལུགས་ཀྱི་ཐུགས་རྗེ་ཆེན་པོའི་བསྙེན་པ་བྱ་ཚུལ་གྱི་ཡི་གེ ༡༥
ཐུགས་རྗེ་ཆེན་པོའི་སྨར་ཁྲིད་ངེས་དོན་དཔྱིད་ཀྱི་ཐིག་ལེ་འཆད་པར་བྱེད་
པའི་ཟུར་རྒྱན། །
༩༽ ཡོངས་འཛིན་ཡེ་ཤེས་རྒྱལ་མཚན་གྱི་གསུང་། ༡༦ གྲུབ་
ཆེན་ཚེམ་བུ་ལུགས་ཀྱི་ཐུགས་རྗེ་ཆེན་པོའི་དམར་ཁྲིད། །
༡༠༽ ལྕང་སྐྱ་རོལ་པའི་རྡོ་རྗེས་མཛད་པ། ༡༧ ཚེམ་བུ་ལུགས་ཀྱི་
སྤྱན་རས་གཟིགས་ཀྱི་དམར་ཁྲིད་མན་ངག་བདུད་རྩིའི་ཡང་ཞུན།
༡༡༽ ཁྲི་ཆེན་བསྟན་པ་རབ་རྒྱས་ཀྱིས་མཛད་པ། ༡༨ ལམ་རིམ་
བསྡུས་དོན་བློ་སྦྱོང་མཚོན་ཆ་ཚེམ་བུ་དམར་ཁྲིད། ༡༩ ཚེམ་བུ་དམར་
ཁྲིད་ཀྱི་རྒྱུན་འདེབས།
༡༢༽ གུང་ཐང་བསྟན་པའི་སྒྲོན་མེས་མཛད་པ། ༢༠ གྲུབ་ཆེན་
ཚེམ་བུ་ལུགས་ཀྱི་ཐུགས་རྗེ་ཆེན་པོའི་སྒྲུབ་ཐབས་བདེ་བ་ཅན་གྱི་མྱུར་ལམ།
༡༣༽ ལྷ་བཙུན་མཐུ་སྟོབས་ཉི་མས་མཛད་པ། ༢༡ ཚེམ་བུ་དམར་
ཁྲིད་ཉམས་ལེན་ཤིན་ཏུ་བསྡུས་པ། ་
༡༤༽ དངུལ་ཆུ་དྷརྨ་བྷ་དྲས་མཛད་པ། ༢༢ གྲུབ་དབང་ཚེམ་བུ་
པའི་ལུགས་ཀྱི་ཐུགས་རྗེ་ཆེན་པོའི་དམར་ཁྲིད་སྙན་བརྒྱུད་བདུད་རྩིའི་ཟེགས་
མ། འདི་པས་ལུགས་འདིའི་ཁྲིད་གཞུང་མི་འདྲ་བ་ཉེར་གཅིག་ལ་ཐོས་བསམ་
མཛད་པའི་ཚུལ་གསལ།
༥)
28



-
-
ཆོས་འབྱུང་མུ་ཏིག་ཕྲེང་མཛེས།
༡༥༽ ཀཿཐོག་རིགས་འཛིན་ཚེ་དབང་ནོར་བུས་མཛད་པ། །
༢༣ ཐུགས་རྗེ་ཆེན་པོ་ཚེམ་བུ་པའི་ལུགས་ཀྱི་རྒྱུད་འདེབས་གསོལ་འདེབས།
༢༤ འཕགས་པ་ཐུགས་རྗེ་ཆེན་པོ་སྤྱན་རས་གཟིགས་ཀྱི་ལམ་རིམ་(ཚེམ་
བུ་པའི་）དམར་ཁྲིད་ཀྱི་འཇུག་ངོགས་སྔོན་འགྲོའི་ངག་འདོན། །
༡༦༽ ཁལ་ཁ་ནོ་མོན་ཧན་ངག་དབང་བློ་བཟང་མཁས་གྲུབ་ཀྱིས་
མཛད་པ། ༢༥ གྲུབ་དབང་ཚེམ་བུ་ལུགས་སྤྱན་རས་གཟིགས་ཀྱི་སྒྲུབ་
ཐབས་དམར་ཁྲིད་ཀྱི་འདོན་ཆ་ནག་འགྲོས་སུ་བཀོད་པ། ༢༦ ཚེམ་བུ་
དམར་ཁྲིད་ཀྱི་གདམས་པ་ཉམས་སུ་ལེན་ཚུལ་གྱི་ཆོ་ག་མདོར་བསྡུས།
༡༧༽ སེང་ཆེན་བསྟན་འཛིན་དཔལ་འབྱོར་གྱིས་མཛད་པ། ༢༧
གྲུབ་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་སྒོམ་བཟླས་དང་འབྲེལ་ཚོགས་
མཆོད་བྱ་ཚུལ་དང་འཕོ་བའི་དམིགས་རིམ།
༡༨༽ འཇམ་དབྱངས་མཁྱེན་བརྩེའི་དབང་པོས་མཛད་པ། ༢༨
ཚེམ་བུའི་ལུགས་བླ་མ་བརྒྱུད་པའི་གསོལ་འདེབས་བྱིན་རླབས་མཆོག་སྩོལ་
སྨོན་ལམ་དང་བཅས། ༢༩ གྲུབ་ཆེན་གཉན་ཚེམ་བུ་པའི་ལུགས་ཀྱི་ཐུགས་
རྗེ་ཆེན་པོའི་བསྐྱེད་རྫོགས་ཀྱི་ཉམས་ལེན་སྙིང་པོར་དྲིལ་བ་ཟུང་འཇུག་གོ་
འཕང་བགྲོད་པའི་ལམ་བཟང་། ༣༠ ཐུགས་རྗེ་ཆེན་པོ་ཚེམ་བུ་ལུགས་
ཀྱི་ཉམས་ལེན་ཤིན་ཏུ་བསྡུས་པ་ཟུང་འཇུག་བདེ་ལམ། ༣༡ ཐུགས་རྗེ་
ཆེན་པོའི་དམར་ཁྲིད་ཚེམ་བུ་ལུགས་ཀྱི་ས་བཅད།
༡༩༽ མཁན་ཆེན་སངས་རྒྱས་ཕུན་ཚོགས་ཀྱིས་མཛད་པ། ༣༢
29



སྤྱིའི་ཆོས་སྐོར།
ཐུགས་རྗེ་ཆེན་པོ་དམར་ཁྲིད་ཀྱི་ངེས་དོན་དཔྱིད་ཀྱི་ཐིག་ལེ།
༢༠༽ བྱ་བྲལ་མཎི་པ་འཇམ་དབྱངས་བརྩེ་དབང་པོས་མཛད་པ། ༣༣
འཕགས་པ་ཐུགས་རྗེ་ཆེན་པོའི་རྣལ་འབྱོར་ལ་བརྟེན་ནས་རང་གཞན་གྱི་དོན་
བྱ་ཚུལ་སྙིང་པོ་དྲིལ་བ་ཕན་བདེའི་མྱུར་ལམ། ༣༤ འཕགས་པ་སྤྱན་རས་
གཟིགས་ཚེམ་བུ་ལུགས་ཆོ་ག་ཉེ་བར་མཁོ་བའི་ཚོགས་མཆོད་ཉུང་ངུ་།
༢༡༽ གུ་ཎས་མཛད་པ། ༣༥ འཕགས་པ་སྤྱན་རས་གཟིགས་
ཚེམ་བུ་ལུགས་ཀྱི་ལྷོ་སྒོའི་ཆོ་ག་ངན་སོང་རྒྱུན་གཅོད། །
༢༢༽ མཎི་པ་སངས་རྒྱས་ཕུན་ཚོགས་ཀྱིས་མཛད་པ། ༣༦ ཐུགས་
རྗེ་ཆེན་པོ་སྤྱན་རས་གཟིགས་ཀྱི་སྦྱིན་སྲེག་གི་ཆོ་ག་འཕྲིན་ལས་རབ་རྒྱས།
༢༣༽ ཚུལ་ཁྲིམས་རིན་ཆེན་གྱིས་མཛད་པ། ༣༧ ཐུགས་རྗེ་ཆེན་
པོ་ཚེམ་བུ་ལུགས་ཀྱི་གདམས་པ་ལས་ཟབ་ལམ་འཕོ་བའི་རྣལ་འབྱོར་ཉམས་
སུ་བསྟར་བ།
༢༤༽ ཨ་མཆོག་མཁྱེན་རབ་རྒྱ་མཚོས་མཛད་པ། ༣༨ གྲུབ་ཆེན་
ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་ཆེན་སྐོར། ༣༩ གྲུབ་ཆེན་
ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་ཞི་བའི་སྦྱིན་སྲེག་གི་ཆོ་ག །
༢༥༽ རོང་ཐ་བློ་བཟང་ཆོས་འབྱོར་ལྷུན་འགྲུབ་ཀྱིས་མཛད་པ། ༤༠
གྲུབ་ཆེན་དར་མ་འོད་ཟེར་ལུགས་སྲོལ་ཐུགས་རྗེ་ཆེན་པོའི་དམར་ཁྲིད་དམ་
པའི་ཞལ་ལུང་། ༤༡ གྲུབ་ཆེན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་
སྒྲུབ་ཐབས།



ཆོས་འབྱུང་མུ་ཏིག་ཕྲེང་མཛེས།
༢༦༽ སྤྱང་ལུང་ཁྲི་རྒན་འཇམ་དབྱངས་ཐུབ་བསྟན་རྒྱ་མཚོས་མཛད་
པ༑ ༤༢ གྲུབ་པའི་དབང་ཕྱུག་གཉན་ཚེམ་བུ་པའི་ལུགས་ཀྱི་ཐུགས་རྗེ་
ཆེན་པོ་དང་འབྲེལ་བར་སྐྱེ་བ་སྔ་ཕྱི་སོགས་བརྟག་པའི་གདམས་པ་ཀུན་གསལ་
མེ་ལོང་། ༤༣ ཐུགས་རྗེ་ཆེན་པོ་ཚེམ་བུ་དམར་ཁྲིད་ཀྱི་རྒྱུན་འཁྱེར་མདོར་
བསྡུས་ནོར་བུ་པདྨའི་ཞལ་ལུང་། ༤༤ ཐུགས་རྗེ་ཆེན་པོ་ཚེམ་བུ་དམར་
ཁྲིད་ཉམས་སུ་ལེན་ཚུལ་མདོར་བསྡུས་འཕགས་པའི་ཞལ་བཟང་བལྟ་བའི་
མེ་ལོང་། ༤༥ གྲུབ་དབང་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་དམར་
ཁྲིད་འཁྱེར་བདེ་དངོས་གྲུབ་གཏེར་མཛོད། ༤༦ ཐུགས་རྗེ་ཆེན་པོ་ཚེམ་
བུ་དམར་ཁྲིད་དང་འབྲེལ་བའི་འཕོ་བའི་རྣལ་འབྱོར་ཉམས་སུ་ལེན་ཚུལ་ངོ་
མཚར་བདེ་ལྡན་ཞིང་གི་སྒོ་འབྱེད། ༤༧ གྲུབ་དབང་གཉན་ཚེམ་བུ་པའི་
ལུགས་ཀྱི་ཐུགས་རྗེ་ཆེན་པོའི་རྣལ་འབྱོར་དང་འབྲེལ་བར་སཙྪ་འདེབས་ཚུལ་
ལེགས་ཚོགས་ལྷུན་གྲུབ། ༤༨ རྗེ་བཙུན་ཚེམ་བུ་པའི་ཐུགས་བཅུད་འཕགས་
མཆོག་ཕྱག་བཞི་པའི་སྒོ་ནས་རུས་ཆོག་བྱེད་ཚུལ་འཁྱེར་བདེར་བཀོད་པ་
སྡིག་སྒྲིབ་མུན་སེལ་ཉི་མ། ༤༩ གྲུབ་པའི་དབང་ཕྱུག་གཉན་ཚེམ་བུ་པའི་
ལུགས་ཀྱི་ཐུགས་རྗེ་ཆེན་པོ་ཕྱག་བཞི་པའི་ཞི་བའི་སྦྱིན་སྲེག་གི་ཆོ་ག་བཀླགས་
པས་དོན་གྲུབ། ༥༠ གཉན་ཚེམ་བུ་ལུགས་ཀྱི་སྒྲུབ་ཐབས་སོགས་ཐོར་བུ་
འགའ་ཤས། ༥༡ གྲུབ་དབང་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་
པོའི་རྒྱུན་འཁྱེར། ༥༢ ཚེམ་བུ་པའི་དམར་ཁྲིད་དང་འབྲེལ་བའི་ཟས་མཆོད་
མདོར་བསྡུས། ༥༣ གྲུབ་དབང་གཉན་ཚེམ་བུ་པའི་ལུགས་ཀྱི་ཐུགས་རྗེ་



སྤྱིའི་ཆོས་སྐོར།
ཆེན་པོ་ཕྱག་བཞི་པའི་ཚོགས་འཁོར་མདོར་བསྡུས་དངོས་གྲུབ་མཆོག་སྦྱིན།
༥༤ ཐུགས་རྗེ་ཆེན་པོའི་སྒྲུབ་ཐབས་བསྡུས་པ་གཉིས། ༥༥ ཐུགས་རྗེ་
ཆེན་པོའི་བསྟོད་པ་ཐུགས་རྗེ་བསྐུལ་བའི་རོལ་མོ། ༥༦ ཟས་མཆོད་མདོར་
བསྡུས། ༥༧ ཚོགས་མདོར་བསྡུས། ༥༨ ཐུགས་རྗེ་ཆེན་པོ་གཉན་ཚེམ་
བུ་པའི་ལུགས་ཀྱི་ཐུགས་རྗེ་ཆེན་པོ་ཕྱག་བཞི་པའི་བསྙེན་ཡིག་དངོས་གྲུབ་
འདོད་འཇོ། ༥༩ རྗེ་བཙུན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་
བསྙེན་སྒྲུབ་ཀྱི་མན་ངག་བཅུ་ཆའི་སྦྱིན་སྲེག་དང་བཅས་པ་གསལ་བར་བཀོད་
པ་ནོར་བུ་པདྨའི་ཞལ་གྱི་བདུད་རྩི།
༢༧༽ རྭ་སྒྲེང་ངག་དབང་བློ་བཟང་འཇམ་དཔལ་རྣམ་རྒྱལ་གྱིས་
མཛད་པ། ༦༠ ཚེམ་བུ་དམར་ཁྲིད་ཀྱི་རྒྱུན་འཁྱེར་ཤིན་ཏུ་བསྡུས་པ།
༢༨༽ ༧རྒྱལ་དབང་སྐུ་ཕྲེང་བཅུ་བཞི་པ་ཆེན་པོ་བསྟན་འཛིན་རྒྱ་མཚོ་
མཆོག་གིས་མཛད་པ། ༦༡ གྲུབ་དབང་གཉན་ཚེམ་བུ་པའི་ལུགས་ཀྱི་སྤྱན་
རས་གཟིགས་ཀྱི་སྒོམ་ཟླས་དང་འབྲེལ་བར་ངེས་པར་འཆི་བའི་བསླབ་བྱ་འཕོ་
བ་དང་བཅས་པ་ཉམས་སུ་ལེན་ཚུལ་གྲུབ་དབང་ཞལ་གྱི་བདུད་རྩི།
༢༩༽ གཟིམ་འོག་པ་ངག་དབང་བསྟན་འཛིན་འཕྲིན་ལས་སམ་བཅོ་
བརྒྱད་ཁྲི་ཆེན་རིན་པོ་ཆེས་མཛད་པ། ༦༢ གཉན་ཚེམ་བུ་པའི་ལུགས་
ཀྱི་མཎི་རིལ་སྒྲུབ་ཀྱི་ཆོ་ག་ཕན་བདེའི་སྙིང་པོ། ༦༣ འཕགས་མཆོག་སྤྱན་
རས་གཟིགས་ཚེམ་བུ་པའི་ལུགས་ཀྱི་ལྷོ་སྒོའི་གོ་ཆ་ངན་སོང་རྒྱུན་གཅོད་
སོགས་ལུགས་འདིའི་ཐུན་མོང་མ་ཡིན་པའི་གཞུང་ལུགས་རྩོམ་པ་དང་ཉམས་



ཆོས་འབྱུང་མུ་ཏིག་ཕྲེང་མཛེས།
སུ་ལེན་མཁན་ནི་བོད་ཀྱི་ཡུལ་སྤྱི་ལ་རྒྱ་ཁྱབ་ཏུ་དར། ༈ ལྷག་པར་ཡུལ་
མདོ་སྨད་དུ་ཤར་སྐལ་ལྡན་རྒྱ་མཚོ་དང་དེའི་ཐུགས་སྲས་རྫོང་དཀར་མ་ཎི་
པ་ཤེས་རབ་བཀྲ་ཤིས། ཡུ་ངོག་མཎི་པ་བསམ་གཏན་རྒྱ་མཚོ་ཡབ་སྲས་
སོགས་ཀྱིས་ཀྱང་གདམས་པ་འདི་ཐུགས་དམ་གྱི་གཙོ་བོར་མཛད་དེ་མདོ་
སྨད་ལྷོ་རྒྱུད་མཛོད་དགེ་ནས་བཟུང་བྱང་ཕྱོགས་དཔལ་རིས་ལ་ཐུག་གི་བར་
གྱི་དགོན་གྲོང་དུ་མར་ཡིག་དྲུག་གི་འཕྲིན་ལས་རྒྱ་ཆེར་སྤེལ་བར་མཛད་པས་
ད་ལྟའང་དེའི་རྒྱུན་མ་ཉམས་པར་གནས་པར་གྲགས། ལྕང་སྐྱ་ཐམས་ཅད་
མཁྱེན་པ་རོལ་པའི་རྡོ་རྗེས་ཁྲིད་ཡིག་བདུད་རྩིའི་ཡང་ཞུན་མཛད་ནས་ཡིག་
དྲུག་དུང་ཕྱུར་གསུམ་ལྷག་གསུངས། ཨ་རོལ་རིན་པོ་ཆེ་བློ་བཟང་ལུང་
རིགས་རྒྱ་མཚོས་དམར་ཁྲིད་འདི་དང་འབྲེལ་ནས་ཡིག་དྲུག་དུང་ཕྱུར་ཞལ་
འདོན་མཛད་པ་དང་། རྗེ་ཐམས་ཅད་མཁྱེན་པ་ཞྭ་དམར་དགེ་འདུན་བསྟན་
འཛིན་རྒྱ་མཚོས་དམར་ཁྲིད་འདིའི་ཐུན་བཞི་ཆག་མེད་མཛད་ནས་ཡིག་དྲུག་
དུང་ཕྱུར་འགའ་ཤས་གསུངས་པའི་ལོ་རྒྱུས་སོགས་མདོ་སྨད་ཀྱི་ལྗོངས་སུ་
སྐྱེས་ཆེན་དམ་པ་དུ་མས་དམར་ཁྲིད་འདི་ཉམས་བཞེས་གནང་བའི་སྒོ་ནས་
ཡིག་དྲུག་གྲངས་གསོག་མཛད་མཁན་ཆེས་མང་པོ་ཞིག་བྱུང་འདུག ལྷག་
པར་རོང་ཆེན་བསྟན་པའི་སྒྲོན་མེའི་གདན་ས་གོང་འོག་གིས་མཚོན་ཀིརྟི་ཚང་
གི་དགོན་མ་ལག་ཀུན་ཏུ་ལུགས་འདིའི་བསྙེན་ཆེན་ལ་བཞུགས་རྒྱུ་དར་ཁྱབ་
ཆེ་བས། དུས་ཕྱིས་དམར་ཁྲིད་འདིའི་བསྙེན་ཡིག་ཆེན་མོ་མཛད་ནས་གདན་
ས་ཆེན་པོ་སྟག་ཚང་ལྷ་མོའི་ཕྱོགས་སུ་ཁྲིད་རྒྱུན་སྤེལ་བར་མཛད་མཁན་གཙོ་



སྤྱིའི་ཆོས་སྐོར།
བོ་ཞྭ་སེར་བསྟན་པའི་མཛེས་རྒྱན་སྤྱང་ལུང་ཁྲི་རྒན་ཚང་འཇམ་དབྱངས་
ཐུབ་བསྟན་རྒྱ་མཚོ་མཆོག་གི་དམར་ཁྲིད་ཀྱི་གསན་རྒྱུན་གཙོ་བོ་ཅི་ཡིན་སྐོར་
བསྙེན་ཡིག་ཆེན་མོར། ཞལ་ཤེས་དང་ལག་ལེན་གསལ་བར་བཀོད་པ་འདིའི་
ནང་དུ་དམ་པ་གཞན་གྱི་གསུང་རྒྱུན་རེ་གཉིས་ཙམ་མ་གཏོགས་ཕལ་ཆེ་བ་
ནི༑ ཁྱབ་བདག་བླ་མ་དང་པོའི་སངས་རྒྱས་བློ་བཟང་འཕྲིན་ལས་བསྟན་
པ་རྒྱ་མཚོ་དཔལ་བཟང་པོའི་(ཀིརྟི་སྐུ་ཕྲེང་བརྒྱད་པ་)ཞབས་དྲུང་ནས་འདིའི་
ཟབ་ཁྲིད་ལེགས་པར་མནོས་པའི་སྐབས་ཀྱི་ཟིན་ཐོ་བཞིན་བཀོད། ཅེས་གསལ་
བས་བསྙེན་ཡིག་ཆེན་མོ་འདིའི་ནང་གི་གསུང་རྒྱུན་མང་ཆེ་བ་ནི་ཀུན་གཟིགས་
བློ་བཟང་འཕྲིན་ལས་ཚང་གི་གསུང་རྒྱུན་ཡིན་འདུག དེས་ན་རྗེ་བློ་བཟང་
འཕྲིན་ལས་ཚང་གི་དམར་ཁྲིད་ཀྱི་གསན་རྒྱུན་ནི་ཁོང་རིན་པོ་ཆེའི་གསན་
ཡིག་མུ་ཏིག་ཕྲེང་བ་ལས། དབེན་ས་པའི་བཀའ་འབུམ་ལས་བྱུང་བའི་ཁྲིད་
ཡིག་གི་སྟེང་ནས་ཐུགས་རྗེ་ཆེན་པོ་ཚེམ་བུ་པའི་ལུགས་ཀྱི་དམར་ཁྲིད་མནོས་
པའི་བརྒྱུད་པ་ནི། ༡ རྒྱལ་བ་རྡོ་རྗེ་འཆང་། ༢ རྗེ་བཙུན་རྡོ་རྗེ་རྣལ་
འབྱོར་མ། ༣ གཉན་ཚེམ་བུ་པ་དར་མ་འོད་ཟེར། ༤ སྤྱི་བོ་ལྷས་པ་
བྱང་ཆུབ་འོད། ༥ བྲག་དམར་པ་མཁས་བཙུན་བྱང་ཆུབ་ཚུལ་ཁྲིམས།
༦ སྟག་སྡེ་བྲག་དམར་བ། ༧ ལྷ་བཙུན་དགོན་གསར་པ་བསོད་ནམས་
སྙིང་པོ། ༨ ཀུན་སྤངས་ཐུགས་རྗེ་བརྩོན་འགྲུས། ༩ བྲག་ཁ་པ་གྲགས་
པ་སེངྒེ། ༡༠ ཁམས་སྟོན་གཞོན་ནུ་སེངྒེ། ༡༡ རྗེ་གཞོན་ནུ་ཚུལ་ཁྲིམས།
༡༢ འཇམ་དབྱངས་རིན་ཆེན་རྒྱལ་མཚན། ༡༣ གངས་ཅན་ཀུན་དགའ་



ཆོས་འབྱུང་མུ་ཏིག་ཕྲེང་མཛེས།
དཔལ་བ། ༡༤ འབྲོང་རྩེ་ལྷ་བཙུན་རིན་ཆེན་བློ་གྲོས་རྒྱ་མཚོ། ༡༥ པཎ་
ཆེན་བཟང་པོ་བཀྲ་ཤིས། ༡༦ པཎ་ཆེན་ཡེ་ཤེས་རྩེ་མོ། ༡༧ རྗེ་སྐྱབས་
མཆོག་དཔལ་བཟང་། ༡༨ དབེན་ས་བློ་བཟང་དོན་འགྲུབ། ༡༩ མཁས་
གྲུབ་སངས་རྒྱས་ཡེ་ཤེས། ༢༠ པཎ་ཆེན་བློ་བཟང་ཆོས་རྒྱན། ༢༡ སྐྱིད་
ཤོད་པ་བསྟན་འཛིན་འཕྲིན་ལས། ༢༢ ལྕང་སྐྱ་ངག་དབང་ཆོས་ལྡན། ༢༣
གྲུབ་པའི་དབང་ཕྱུག་ཨ་རྩེ་བློ་བཟང་ཆོས་འཛིན། ༢༤ ལྕང་སྐྱ་རོལ་པའི་
རྡོ་རྗེ། ༢༥ ཐུའུ་བཀྭན་བློ་བཟང་ཆོས་ཀྱི་ཉི་མ། ༢༦ གུང་ཐང་རྗེ་འཇམ་
དབྱངས་དཀོན་མཆོག་བསྟན་པའི་སྒྲོན་མེ། ༢༧ སྡེ་ཁྲི་རིན་པོ་ཆེ་འཇམ་
དབྱངས་ཐུབ་བསྟན་ཉི་མ། ༢༨ བླ་བྲང་ཨ་ཁུ་རིན་པོ་ཆེ་(རྗེ་པྲ་ཛྙཱ་ས་ར) ཤེས་
རབ་རྒྱ་མཚོ། ༢༩ རྡོ་རྗེ་འཆང་དངོས་མཆོག་སྤྲུལ་འཇིགས་མེད་བསྟན་
པའི་རྒྱ་མཚོ། ༣༠ དེ་ལས་ཀིརྟི་སྐུ་ཕྲེང་བརྒྱད་པ་རྗེ་བློ་བཟང་འཕྲིན་ལས་
བསྟན་པ་རྒྱ་མཚོ་དཔལ་བཟང་པོས་གསན་འདུག (ཡང་ན་） ༢༥ རྗེ་
ཐུའུ་བཀྭན་བློ་བཟང་ཆོས་ཀྱི་ཉི་མ། ༢༦ ཁྲི་འཇིགས་མེད་རིགས་པའི་
སེངྒ། ༢༧ རྡོ་རྗེ་འཆང་དཀོན་མཆོག་རྒྱལ་མཚན། ༢༨ རྗེ་པྲ་ཛྙཱ་ས་ར་
མན་འདྲ། (ཡང་ན་ཞེས་པའི་གསན་རྒྱུན་འདི་མན་ཆད་ད་ལྟའི་རྒྱུད་འདེབས་སྟག་ཚང་
ལྷ་མོའི་དཔར་མ་འདི་དང་ཕལ་ཆེར་མཐུན་པ་ཞིག་འདུག） ༧ ལྷ་བཙུན་དགོན་གསར་
པ་བསོད་ནམས་སྙིང་པོ། ༨ ཀུན་སྤངས་ཐུགས་རྗེ་བརྩོན་འགྲུས། ༩
བྱང་སེམས་རྒྱལ་བ་ཡེ་ཤེས། ༡༠ ཁམས་སྟོན་གཞོན་ནུ་སེངྒེ། ༡༡ བླ་
མ་དམ་པ་བསོད་ནམས་རྒྱལ་མཚན། ༡༢ ཐེག་ཆེན་ཆོས་རྗེ་ཀུན་དགའ་
35



སྤྱིའི་ཆོས་སྐོར།
བཀྲ་ཤིས། ༡༣ འཇམ་དབྱངས་དཔལ་ལྡན་ལེགས་པ། ༡༤ བདག་ཆེན་
རྡོ་རྗེ་འཆང་བློ་གྲོས་རྒྱལ་མཚན། ༡༥ རྗེ་བཙུན་རྡོ་རིང་པ་ཆེན་པོ་ཀུན་
བཟང་ཆོས་ཀྱི་ཉི་མ། ༡༦ ཚར་ཆེན་ཆོས་ཀྱི་རྒྱལ་པོ་བློ་གསལ་རྒྱ་མཚོ།
༡༧ འཇམ་དབྱངས་མཁྱེན་བརྩེའི་དབང་ཕྱུག ༡༨ འཕགས་མཆོག་
བྱམས་པ་སྐལ་བཟང་། ༡༩ རྡོ་རྗེ་འཆང་དབང་ཕྱུག་རབ་བརྟན། ༢༠
མགོན་པོ་བསོད་ནམས་མཆོག་ལྡན། ༢༡ རྒྱལ་དབང་ལྔ་པ་ཆེན་པོ་ངག་
དབང་བློ་བཟང་རྒྱ་མཚོ། ༢༢ སྒོ་མང་སྐྱོར་དཔོན་བཙན་པོ་ངག་དབང་
འཕྲིན་ལས་ལྷུན་འགྲུབ། ༢༣ ལྕང་སྐྱ་ངག་དབང་བློ་བཟང་ཆོས་ལྡན་མན་
འདྲ་ཞེས་གསལ་བའི་ཁྲིད་རྒྱུན་འདི་དང་། བརྒྱུད་པ་གཞན་ཞིག་ནི། བསྙེན་
ཡིག་ཆེན་མོའི་མཛད་བྱང་དུ་གསལ་བ་ལྟར་ཞྭ་དམར་དགེ་འདུན་བསྟན་
འཛིན་ལས་བརྒྱུད་པ་སྟེ་དངུལ་ཆུ་དྷརྨ་བྷ་དྲས་མཛད་པའི་དམར་ཁྲིད་སྙན་
བརྒྱུད་བདུད་རྩིའི་ཟེགས་མའི་བླ་བརྒྱུད་ཁ་སྐོང་ཅན་སྟག་ཚང་ལྷ་མོའི་ཤིང་
པར་ལྟར་ན་འདིའི་ཁྲིད་རྒྱུན་ནི། ༡ ཁྱབ་བདག་རྡོ་རྗེ་འཆང་། ༢ རྡོ་རྗེ་
རྣལ་འབྱོར་མ། ༣ གྲུབ་ཐོབ་གཉན་ཚེམ་བུ་པ་དར་མ་འོད་ཟེར། ༤ སྤྱི་
བོ་ལྷས་པ་བྱང་ཆུབ་འོད། ༥ བྲག་དམར་མཁས་བཙུན་བྱང་ཆུབ་ཚུལ་
ཁྲིམས། ༦ ལྷ་བཙུན་དགོན་གསར་པ་བསོད་ནམས་སྙིང་པོ། ༧ ཀུན་
སྤངས་ཐུགས་རྗེ་བརྩོན་འགྲུས། ༨ བྱང་ཆུབ་རྒྱལ་བ་ཡེ་ཤེས། ༩ ཁམས་
སྟོན་གཞོན་ནུ་སེངྒེ། ༡༠ བླ་མ་དམ་པ་བསོད་ནམས་རྒྱལ་མཚན། ༡༡
ཐེག་ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས། ༡༢ འཇམ་དབྱངས་
36



ཆོས་འབྱུང་མུ་ཏིག་ཕྲེང་མཛེས།
དཔལ་ལྡན་ལེགས་པ། ༡༣ བདག་ཆེན་རྡོ་རྗེ་འཆང་བློ་གྲོས་རྒྱལ་མཚན།
༡༤ རྗེ་བཙུན་རྡོ་རིང་པ་ཆེན་པོ་ཀུན་བཟང་ཆོས་ཀྱི་ཉི་མ། ༡༥ རྗེ་བཙུན་
སྒོམ་རམས་པ་ཀུན་དགའ་ལེགས་པ། ༡༦ ཚར་ཆེན་ཆོས་ཀྱི་རྒྱལ་པོ་བློ་
གསལ་རྒྱ་མཚོ། ༡༧ འཇམ་དབྱངས་མཁྱེན་བརྩེའི་དབང་ཕྱུག ༡༨
འཕགས་མཆོག་བྱམས་པ་སྐལ་བཟང་། ༡༩ རྡོ་རྗེ་འཆང་རྗེ་དབང་ཕྱུག་
རབ་བརྟན། ༢༠ མགོན་པོ་བསོད་ནམས་མཆོག་ལྡན། ༢༡ ཀུན་གཟིགས་
ལྔ་པ་ཆེན་པོ་ངག་དབང་བློ་བཟང་རྒྱ་མཚོ། ༢༢ སྒོ་མང་སྐྱོར་དཔོན་བཙན་
པོ་ངག་དབང་འཕྲིན་ལས་ལྷུན་འགྲུབ། བླ་བརྒྱུད་ཁ་སྐོང་ནི། ༢༣ ལྕང་
སྐྱ་ངག་དབང་བློ་བཟང་ཆོས་ལྡན། ༢༤ གྲུབ་པའི་དབང་ཕྱུག་ཨ་རྩེ་བློ་
བཟང་ཆོས་འཛིན། ༢༥ ལྕང་སྐྱ་རོལ་པའི་རྡོ་རྗེ། ༢༦ ཐུའུ་བཀྭན་བློ་
བཟང་ཆོས་ཀྱི་ཉི་མ། ༢༧ གུང་ཐང་འཇམ་དབྱངས་དཀོན་མཆོག་བསྟན་
པའི་སྒྲོན་མེ། ༢༨ སྡེ་ཁྲི་རིན་པོ་ཆེ་ཐུབ་བསྟན་ཉི་མ། ༢༩ མཁས་གྲུབ་
ཆེན་པོ་བླ་བྲང་ཨ་ཁུ་རིན་པོ་ཆེ་ཤེས་རབ་རྒྱ་མཚོ། ༣༠ ཨ་རོལ་རིན་པོ་
ཆེ་རྗེ་བཙུན་བློ་བཟང་ལུང་རིགས་རྒྱ་མཚོ། ༣༡ ཞྭ་དམར་རྡོ་རྗེ་འཆང་
དགེ་འདུན་བསྟན་འཛིན་རྒྱ་མཚོ། ༣༢ རྩ་བའི་བླ་མ་གཙང་སྟོན་བསྟན་
འཛིན་ཆོས་འཕེལ་གྱི་བརྒྱུད་པ་སྟེ། གོང་གི་བརྒྱུད་པ་འདི་གཉིས་ཆུ་བོ་གཅིག་
འདྲེས་ཀྱིས་ལྕང་ལུང་ཁྲི་རྒན་རྡོ་རྗེ་འཆང་འཇམ་དབྱངས་ཐུབ་བསྟན་རྒྱ་མཚོ་
མཆོག་ལ་མངའ་བའི་ཚུལ་ནི་བསྙེན་ཡིན་ཆེན་མོར་། ཡུལ་མདོ་སྨད་ཀྱི་
ལྗོངས་ཀྱི་བཤད་སྒྲུབ་བསྟན་པའི་སྲོག་ཤིང་གཅིག་པུར་གྱུར་པ་བློ་བཟང་སྙན་



སྤྱིའི་ཆོས་སྐོར།
བརྒྱུད་ཀྱི་བསྟན་པའི་བདག་པོ་རྗེ་བཙུན་བླ་མ་དམིགས་པ་མེད་པའི་ཐུགས་
རྗེ་ཆེན་པོ་དང་ལྡན་པ་(ཞྭ་དམར་）དགེ་འདུན་བསྟན་འཛིན་རྒྱ་མཚོ་དཔལ་
བཟང་པོ་དང་། འཆད་རྩོད་རྩོམ་པའི་ལེགས་བཤད་གསེར་གྱི་འཁོར་ལོས་
རྣམ་འདྲེན་ཐུབ་པ་ཆེན་པོའི་ལུང་དང་རྟོགས་པའི་བསྟན་པ་ཡོངས་རྫོགས་
ལ་འདོད་རྒུར་དབང་བསྒྱུར་པའི་ཀུན་མཁྱེན་བླ་མ་ཆོས་ཀྱི་རྒྱལ་པོ་(ཀིརྟི་སྐུ་
ཕྲེང་བརྒྱད་པ་）རྗེ་བཙུན་བློ་བཟང་འཕྲིན་ལས་བསྟན་པ་རྒྱ་མཚོ་དཔལ་བཟང་
པོ་རྣམ་གཉིས་ལས་འདིའི་ཟབ་ཁྲིད་མན་ངག་གི་སྐོར་ལེགས་པར་ཐོབ་ཅེས་
གསལ་བས། ཁྲིད་རྒྱུན་གཉིས་ཀ་གཅིག་ཏུ་བསྒྲིལ་བའི་ཁྲིད་རྒྱུན་འདི་ཀིརྟི་
སྐུ་ཕྲེང་དགུ་པ་སྐལ་བཟང་བློ་གྲོས་ཚང་གི་ཡོངས་འཛིན་མགོན་པོ་ཀླུ་སྒྲུབ་
ཚང་སོགས་ལ་གནང་བའི་ཚུལ་ནི་བསྙེན་ཡིག་ཆེན་མོའི་མཇུག་བྱང་དུ། རབ་
བྱུང་བཅུ་དྲུག་པའི་ཐོག་མའི་མེ་ཡོས། ཕྱི་ལོ་ ༡༩༢༧ ལོར་བྱང་ཕྱོགས་
སྐྱེ་དགུའི་གཙུག་རྒྱན་མཚུངས་མེད་༧སྐྱབས་མགོན་ཀིརྟི་མཆོག་སྤྲུལ་རིན་
པོ་ཆེར་ཆོས་བཀའ་འགའ་ཞིག་འབུལ་བའི་ཆེད་སྟག་ཚང་ལྷ་མོའི་གདན་སར་
ཕྱིན་སྐབས་སུ། ལུགས་འདིའི་བསྙེན་ཆེན་ལ་བཞུགས་མཁན་ལ་ཞིབ་ཏུ་
གཉེར་ནས་ཟབ་ཁྲིད་ཀྱི་རྒྱུན་ཙམ་ཕུལ་བའི་ཚེ། རོང་ཆེན་རྡོ་རྗེ་འཆང་སྐུ་
ཕྲེང་སྔ་ཕྱི་རྣམས་ཀྱི་འཕྲིན་ལས་གསེར་གྱི་རྒྱལ་མཚན་ཆེན་པོ་ཕྱོགས་ཐམས་
ཅད་ལས་རྣམ་པར་རྒྱལ་བའི་རང་བཞིན་དུ་བསྒྲེངས་པ། དཔག་པར་དཀའ་
བའི་བསོད་ནམས་ཀྱི་མཐུ་ཡོངས་སུ་གྲུབ་པ་སྐུ་དབོན་ཆོས་རྗེ་(ཀིརྟིའི་དབོན་
པོའམ་ཀིརྟིའི་ཕྱག་མཛོད་）དཀོན་མཆོག་ཆོས་འཕེལ་རྒྱ་མཚོ་ནས། ཞེས་སོགས་
Gy



ཆོས་འབྱུང་མུ་ཏིག་ཕྲེང་མཛེས།
དང་ཡང་། དེ་མཚུངས་མཁས་བཙུན་བཟང་པོའི་ཡོན་ཏན་གྱི་རྒྱན་གྱིས་
མངོན་པར་མཛེས་པ་ཀིརྟིའི་ཡོངས་འཛིན་ཐར་འདོད་འགྱུར་མེད། ཅེས་
སོགས་དང་ཡང་། ཁྲིད་གསན་པོ་ཕལ་ཆེར་ནས། ཞེས་ལུགས་འདིའི་
བསྙེན་ཡིག་ཆེན་མོ་རྩོམ་བསྐུལ་གནང་བའི་སྐོར་གསལ་བས་ཁྲི་རྒན་ཚང་
གིས་ཡོངས་འཛིན་མགོན་པོ་ཀླུ་སྒྲུབ་ཚང་ལ་དམར་ཁྲིད་གནང་འདུག འདིའི་
བསྙེན་ཡིག་ཆེན་མོ་ནི་དངུལ་ཆུའི་གསུང་བདག་བསྐྱེད་འདི་གཙོ་བོར་བཟུང་
ནས་མཛད་འདུག་པས་ཞྭ་དམར་ཚང་གིས་དངུལ་ཆུའི་བདག་བསྐྱེད་ཀྱི་སྟེང་
ནས་དམར་ཁྲིད་གནང་ཡོད་ཚོད་དང་། བློ་བཟང་འཕྲིན་ལས་ཚང་གིས་
དབེན་ས་པའི་ཁྲིད་ཡིག་གི་སྟེང་ནས་ལུགས་འདིའི་དམར་ཁྲིད་གསན་འདུག་
པས་ཁྲི་རྒན་ཚང་ལའང་དབེན་སའི་ཁྲིད་ཡིག་གི་སྟེང་ནས་བཀའ་ཁྲིད་གནང་
ཡོད་ཤག་རེད། དེས་ན་རྒྱལ་བ་དབེན་ས་པ་དང་དངུལ་ཆུའི་ཁྲིད་ཡིག་གཉིས་
ཀའི་ཁྲིད་རྒྱུན་གཅིག་ཏུ་བསྡུས་པའི་ཁྲིད་རྒྱུན་ཞིག་ཁྲི་རྒན་ཚང་ལ་ཡོད་ཚོད།
ཡོངས་འཛིན་མགོན་པོ་ཀླུ་སྒྲུབ་ཚང་ནས་ཁྲི་རྒན་ཚང་གི་བསྙེན་ཡིག་འདིའི་
སྟེང་ནས་བཀའ་ཁྲིད་གནང་སོང་ངམ་སྙམ་པ་ལྟ་བུ་ཞིག་ཤར་ཙམ་མ་
གཏོགས་དེ་དུས་ང་ལོ་ན་ཤིན་ཏུ་ཆུང་བས་གསལ་པོ་ཞིག་མི་དྲན། དུས་
འགྱུར་གྱི་དབང་གིས་ཕྲན་གྱི་ཐོབ་ཡིག་རྒྱས་པའི་ཟིན་བྲིས་པོད་ཆུང་གཅིག་
ཡོད་པ་རྩ་བརླག་ཏུ་སོང་བར་བརྟེན་འདིར་གསན་རྒྱུན་རྣམས་བརྗེད་ཐོའི་
ཚུལ་དུ་དཔྱད་གཞིར་བཀོད་པ་ཡིན། ༈ གཉིས་པ། འདིའི་བླ་བརྒྱུད་
རྣམ་ཐར་བྱེ་བྲག་ཏུ་བཤད་པ་ནི། རྗེ་ཚེམ་བུ་པའི་ལུགས་ཀྱི་བརྒྱུད་འདེབས་



སྤྱིའི་ཆོས་སྐོར།
སྟག་ཚང་ལྷ་མོའི་ཤིང་དཔར་བླ་བརྒྱུད་གསོལ་འདེབས་ལྟར་བླ་བརྒྱུད་ཀྱི་
རྣམ་ཐར་མདོར་བསྡུས་འགོད་པ་ལ། ༈ ༡༽ གྲུབ་ཐོབ་གཉན་ཚེམ་བུ་
པ་དར་མ་འོད་ཟེར། ཁོང་ནི་རྗེ་བཙུན་མི་ལ་རས་པ་དང་། དགེ་བཤེས་
སྣེའུ་ཟུར་པ། རྔོག་བློ་ལྡན་ཤེས་རབ་སོགས་དང་ཕལ་ཆེར་སྐུ་ཐོག་མཉམ་
ཞིང་། གཙང་ཤབ་སྒོ་དར་འཁྲུངས། ཚེམ་བུ་མང་པོ་བརྒྱབས་པའི་ན་
བཟའ་རྙིང་ཧྲུལ་མནབས་པས་ཚེམ་བུ་པར་གྲགས། བདག་མེད་མས་དམར་
ཁྲིད་དུ་གྲགས་པའི་ཐུགས་རྗེ་ཆེན་པོའི་ཆོས་སྐོར་འདི་གནང་། རྔོག་བཙུན་
དཀར་མོས་སྟོན་མོ་ལུང་གི་དགོན་པ་ཕུལ་བ་སོགས་མ་བཞེས་པར་གཡས་
རུའི་རི་ལ་རྩེ་གཅིག་ཏུ་བསྒོམས་པས་གྲུབ་པ་བརྙེས། གདམས་ངག་བྱིན་
པའི་སློབ་མ་དྲུག་ཡོད་དེ། འབྲིང་མཚམས་ལྕིམ་ལུང་གི་དགེ་བའི་བཤེས་
གཉེན་ཞིག་དང་། ཡུལ་ལ་དགོན་པའི་སྟོན་པ་གཉིས་ལ་གནང་བས་དེ་གཉིས་
ཀྱིས་ཀྱང་གྲུབ་པ་བརྙེས་ནས་ཕྱིས་འབུལ་བ་ལན་གསུམ་དུ་བསྐྱལ། ཁོང་
རང་གི་གཅུང་པོ་སྤྱིལ་བོ་པ་དབང་ཕྱུག་གྲགས་དང་། ཁོང་རང་གི་ཉེ་གནས་
ཆེ་བྲག་པ་དང་། རྔོག་བཙུན་དཀར་མོ་རྣམས་ལ་ཡང་གནང་། དེ་དག་
གིས་ཀྱང་ཆོས་འདིའི་སྒོ་ནས་གྲུབ་པ་ཐོབ། གཙོ་བོར་སྤྱི་བོ་ལྷས་པ་བྱང་
ཆུབ་འོད་ལ་གནང་ཞིང་དེས་ཀྱང་གྲུབ་པ་ཐོབ་སྟེ་དེ་ལས་རིམ་བཞིན་གདམས་
ངག་འདིའི་བརྒྱུད་པ་མཆེད་པ་ཡིན་ནོ། ། (དེབ་སྔོན་ལས་བཏུས།） ༈ ༢༽
སྤྱི་བོ་ལྷས་པ་བྱང་ཆུབ་འོད། བཀའ་གདམས་མན་ངག་པའི་དགེ་བཤེས་
དཔལ་ལྡན་དགོན་པ་པའི་སློབ་མ་དགོན་གྱི་བུ་བཞིར་གྲགས་པའི་ཡ་གྱལ་དགེ་



ཆོས་འབྱུང་མུ་ཏིག་ཕྲེང་མཛེས།
བཤེས་སྣེའུ་ཟུར་པ་ཆེན་པོའི་སློབ་མ་ཡིན་ལ། ཆོས་རྗེ་ས་སྐྱ་པཎྜིཏའི་བཀའ་
གདམས་གསན་སའི་བླ་མ་དང་རབ་བྱུང་བསྙེན་རྫོགས་ཀྱི་སློབ་དཔོན་ཡང་
གནང་། མདོ་དང་བསྟན་བཅོས་དུ་མ་གཟིགས་ཀྱང་གཅིག་ཏུ་དྲིལ་བའི་
ཉམས་ལེན་མ་མཁྱེན་པས་ལྷ་སར་ཇོ་བོ་ལ་གསོལ་བ་འདེབས་སུ་བྱོན་པ་དེར་
གཉན་ཚེམ་བུ་པ་དང་མཇལ་ནས་གྲུབ་ཐོབ་ཏུ་ཤེས་ཤིང་གསོལ་བ་བཏབ་པས་
བླ་མས་ཀྱང་སྣོད་ལྡན་དུ་གཟིགས་ཏེ། ཕྱི་ཐེག་པ་ལམ་རིན་སྤུངས་ཀྱི་དོན་
ཁྲིད་དང་། ནང་གསང་སྔགས་ཀྱི་དམར་ཁྲིད་འདི་གཉིས་གནང་ཞིང་ཉམས་
སུ་བླངས་པས་གྲུབ་པ་ཐོབ། དེས་སྟག་བདེ་བྲག་དམར་གྱི་མཁན་པོ་བྱང་
ཆུབ་ཚུལ་ཁྲིམས་ལ་གནང་བའོ། (དེབ་སྔོན། ཐུའུ་གྲུབ། ས་སྐྱ་ཨ་མེས་ཀྱི་བཀའ་གདམས་
ཆོས་འབྱུང་བཅས་ལས་བཏུས།） ༈ ༣༽ བྲག་དམར་པ་མཁས་བཙུན་བྱང་ཆུབ་
ཚུལ་ཁྲིམས། སྟག་བདེ་བྲག་དམར་གྱི་མཁན་པོ་ཡིན་ལ། བླ་མ་སྤྱི་བོ་ལྷས་
པ་ལས་དམར་ཁྲིད་འདིའི་གདམས་ངག་གསན་ཏེ་ཉམས་སུ་བླངས། དེས་
ཕྱི་འབྲུམ་དགོན་གསར་གྱི་མཁན་པོ་བྱང་ཆུབ་སེམས་དཔའ་ལྷ་བཙུན་པ་ལ་
གནང། （དེབ་སྔོན་ལས་བཏུས།） ༈ ༤༽ ལྷ་བཙུན་དགོན་གསར་པ་བསོད་
ནམས་སྙིང་པོ། ཕྱི་འབྲུམ་དགོན་གསར་གྱི་མཁན་པོ་ཡིན་ལ། བྲག་དམར་
མཁན་པོ་བྱང་ཆུབ་ཚུལ་ཁྲིམས་པ་ལས་དམར་ཁྲིད་གསན། ཁོང་གིས་ཇོ་
ནང་ཀུན་སྤངས་པ་ཐུགས་རྗེ་བརྩོན་འགྲུས་ལ་གནང་སྟེ་དམར་ཁྲིད་འདི་ཇོ་
ནང་པའི་ཁྲིད་ཆེན་བཞིའི་ཡ་གྱལ་དུ་གྱུར་ཏོ། (དེབ་སྔོན་ལས་བཏུས།） ལ
༥༽ ཀུན་སྤངས་ཐུགས་རྗེ་བརྩོན་འགྲུས། ཀུན་མཁྱེན་ཆོས་སྐུ་འོད་ཟེར་



སྤྱིའི་ཆོས་སྐོར།
གྱི་སློབ་མ་སྟེ། ལ་སྟོད་བྱང་གི་དབ་ཕྱིར་སྤང་སྒང་དུ་རབ་བྱུང་བཞི་པའི་
ཆུ་མོ་ཡོས། ཕྱི་ལོ་ ༡༢༤༣ ལོར་སྐུ་འཁྲུངས། གཞོན་དུས་ས་སྐྱ་དང་
མདར་སོགས་དབུས་གཙང་གི་གྲྭ་ས་ཕལ་ཆེར་དུ་ཕེབས་ཏེ་སྡེ་སྣོད་མང་པོ་
ལ་མཁས་པར་སྦྱངས། འཇམ་གསར་གྱི་གདན་ས་རྐྱང་འདུར་གྱི་ཆོས་དཔོན་
མཛད་དེ་གྲྭ་པ་མང་དུ་བསྐྱངས། རྩོད་པ་ཡང་ཤིན་ཏུ་བཟང་བར་གྲགས།
འཆད་ཉན་གྱི་སྐབས་ཤིག་ཏུ་ཀུན་མཁྱེན་ཆོས་སྐུ་འོད་ཟེར་པ་ལ་དུས་འཁོར་
གྱི་བཤད་པ་རྫོགས་པར་གསན། མན་ངག་ཞུས་ནས་བསྒོམས་པའི་ཚེ་ཏིང་
ངེ་འཛིན་མང་པོའི་སྒོ་བྱེ། སྐབས་ཤིག་ཏུ་སྲོག་གེགས་བྱུང་བ་ཀུན་མཁྱེན་
པས་མཁྱེན་ནས་སྤྱན་མ་དྲངས་པར་བྱོན། ཀུན་མཁྱེན་པའི་གསུང་གིས།
ད་ལན་གྲོངས་ན་ཁྱེད་རང་སྐུ་བཞི་ལ་འབྱོར་འགྲོ་སྟེ། གདུལ་བྱ་མང་པོའི་
དོན་དུ་བཞུགས་དགོས་གསུངས་ནས་སྲོག་གེགས་དེ་བསལ། དེ་ནས་འཆད་
ཉན་གྱི་སྤྲོས་པ་དོར་ཏེ་གཅིག་ཏུ་བསྒོམ་པ་ལ་གཞོལ་བས་ཀུན་སྤངས་པར་
གྲགས། བོད་ན་སྦྱོར་དྲུག་མི་འདྲ་བ་ཡོད་ཚད་ལ་ཡང་གསན་པ་མཛད། ལྷ་
སའི་ཇོ་བོ་བཅུ་གཅིག་ཞལ་ལ་གསོལ་བ་ཡུན་རིང་དུ་བཏབ་པས་སྤྱན་རས་
གཟིགས་ཀྱིས་དམར་ཁྲིད་ཀྱི་བཀའ་རྒྱ་གྲོལ་བའི་ལུང་བསྟན་བྱུང་། བྱང་
གི་རི་རྒྱུད་རྣམས་ལ་འདུག་ས་སྤོ་ཞིང་བསྒོམས་པའི་ཚེ་ཐུགས་དམ་གྱི་སྟོབས་
ཀྱིས་མི་མ་ཡིན་མང་པོ་དབང་དུ་འདུས། ཁྱད་པར་ཇོ་མོ་ནགས་རྒྱལ་གྱིས་
ཇོ་ནང་དུ་སྤྱན་དྲངས་པ་ལྟར་ལོ་གསུམ་རྗེས་བྱོན་ནས་དེར་དགོན་པ་བཏབ།
བཤད་པ་དང་གདམས་པ་གཉིས་ཀའི་སློབ་མ་མང་དུ་བསྐྱངས། དེ་ནས་



ཆོས་འབྱུང་མུ་ཏིག་ཕྲེང་མཛེས།
བཟུང་ཇོ་ནང་པ་ཞེས་གྲགས་པའི་ཆོས་བརྒྱུད་བྱུང་། དགུང་ལོ་བདུན་ཅུ་
རྩ་གཅིག་པ་རབ་བྱུང་ལྔ་པའི་ཆུ་གླང་། ཕྱི་ལོ་ ༡༣༡༣ ལོར་སྐུ་འདས།
(དེབ་སྔོན། བྱང་སེམས་རྒྱལ་ཡེའི་དུས་འཁོར་བླ་བརྒྱུད་རྣམ་ཐར། མ་ཏི་བློ་གྲོས་གྲགས་
པའི་ཇོ་ནང་ཆོས་འབྱུང་། དུང་དཀར་ཚིག་མཛོད་བཅས་ལས་བཏུས།） ༈ ༦༽ བྱང་
སེམས་རྒྱལ་བ་ཡེ་ཤེས། ཀུན་སྤངས་པའི་བུ་བཞི་ཞེས་གྲགས་པའི་ཡ་གྱལ་
ཏེ༑ རབ་བྱུང་བཞི་པའི་མེ་སྦྲུལ། ཕྱི་ལོ་ ༡༣༥༧ ལོར་མདོ་ཁམས་སུ་
སྐུ་བལྟམས། ཆུང་ངུའི་དུས་སུ་ཀརྨ་པཀྱིས་ཆོས་དང་ཟང་ཟིང་གིས་བསྐྱངས།
ཤར་པ་འཇམ་དབྱངས་ཆེན་པོའི་སྐུ་གཞོགས་སུ་ཡུན་རིང་བཞུགས། ཕྱིས་
ཇོ་མོ་ནང་དུ་བྱོན་ནས་ཀུན་སྤངས་པའི་དྲུང་དུ་གཞུང་གདམས་ངག་ཐམས་
ཅད་གསན་ཅིང་ཉམས་སུ་བཞེས། གནས་ངེས་མེད་དུ་གཤེགས་པར་བཞེད་
པ་ལ། འཇམ་དབྱངས་ཆེན་པོའི་བཀའ་མ་ཆོག་སྟེ་བདེ་ཆེན་གྱི་དགོན་པ་
བཏབ། སྒྲུབ་པའི་ངང་ནས་ཆོས་ཀྱང་མང་དུ་གསུངས། ཐུགས་སྙིང་རྗེ་
ཆེན་པོའི་རང་བཞིན་དུ་བཞུགས་པས་བྱང་སེམས་ཆེན་པོའི་མཚན་ཐོགས།
ང་བདུན་པ་ཆུ་གླང་ལོར་རྗེ་ཀུན་སྤངས་པས་ཇོ་ནང་གི་གདན་ས་རྗེ་འདི་ལ་
གཏད། བླ་མ་ཀུན་བསོད་པ་ལ་སོགས་པའི་དགེ་བའི་བཤེས་གཉེན་མང་
པོ་དང་། དཔོན་ཆེན་བྱང་རྡོར་དང་དཔོན་ཆེན་ཡོན་བཙུན་ལ་སོགས་པའི་
ཆེན་པོ་རྣམས་ཀྱིས་ཀྱང་ཞབས་ལ་གཏུགས། ཁྲིད་བཏབ་པའི་སློབ་མ་ཕལ་
མོ་ཆེ་ལ་མྱོང་བ་ཁྱད་པར་ཅན་སྐྱེས། ཐ་མ་ཡང་རྟགས་མ་རྫོགས་པ་མེད་
ཅེས་གསུངས། དགུང་ལོ་དྲུག་ཅུ་རེ་བཞི་ལ་ཕེབས་པ་རབ་བྱུང་ལྔ་པའི་ལྕགས་



སྤྱིའི་ཆོས་སྐོར།
སྤྲེལ། ཕྱི་ལོ་ ༡༣༢༠ ལོར་གདན་ས་མཁས་བཙུན་ཡོན་ཏན་རྒྱ་མཚོ་ལ་
གཏད་དེ་སྐུ་གཤེགས། (དེབ་སྔོན། མ་ཏི་བློ་གྲོས་གྲགས་པའི་ཇོ་ནང་ཆོས་འབྱུང་།
དུང་དཀར་ཚིག་མཛོད་བཅས་ལས་བཏུས།）༈ ༧༽ ཁམས་སྟོན་གཞོན་ནུ་སེངྒེ་།
འདིའི་རྣམ་ཐར་བཙལ་ཡང་མ་བརྙེད་པས་ཕྱིས་སུ་བརྙེད་ན་མཚམས་འདིར་འཇུག་དགོས། ༈
༨༽ བླ་མ་དམ་པ་བསོད་ནམས་རྒྱལ་མཚན། ས་སྐྱའི་གདན་རབས་བཅུ་
གསུམ་པ་སྟེ། ཡབ་བདག་ཉིད་ཆེན་པོ་བཟང་པོ་དཔལ་བ་དང་ཡུམ་མ་གཅིག་
གཞོན་ནུ་འབུམ་གཉིས་ཀྱི་སྲས་སུ་རབ་བྱུང་ལྔ་པའི་ཆུ་བྱི། ཕྱི་ལོ་ ༡༣༡༢
ལོར་ཞྭ་ལུ་ཁང་གསར་དུ་འཁྲུངས། འཁྲུངས་ནས་ཟླ་བ་གསུམ་ཙམ་འདས་
པ་ན་ཆོས་རྗེ་ཉན་པོ་བ་བསོད་ནམས་བརྟན་པ་ལ་འཁོར་ལོ་བདེ་མཆོག་དྲིལ་
བུ་པའི་དབང་དང་། དགུང་ལོ་གསུམ་བཞེས་པ་ན་མཁས་གྲུབ་ཆེན་པོ་རོང་
པ་ཤེས་རབ་སེངྒེའི་སྐུ་རིམ་པ་མཛད་དེ་དེའི་དྲུང་དུ་གཤེད་དམར་ལྷ་ལྔའི་
དབང་བསྐུར་བ་ཡང་གསན། དགུང་ལོ་བརྒྱད་པ་ལ་རིན་ཆེན་སྒང་དུ་སྡེ་
སྣོད་འཛིན་པ་དུ་མའི་དབུས་སུ་མཁས་པ་སྔ་མ་རྣམས་ཀྱི་བཞེད་སྲོལ་ཕྱིན་
ཅི་མ་ལོག་པའི་བཤད་པ་འབྱམས་ཀླས་པ་བསྩལ་པས་ཐམས་ཅད་ངོ་མཚར་
ཞིང་སྙན་པའི་གྲགས་པ་རྒྱས། ཡབ་བདག་ཉིད་ཆེན་པོ་ལའང་དབང་ལུང་
རྗེས་གནང་དུ་མ་གསན། བཅུ་གཅིག་པ་ལ་བླ་ཆེན་ཀུན་དགའ་བློ་གྲོས་ལས་
དགེ་བསྙེན་བསྒྲུབས། བཅུ་བདུན་པ་ལ་ཇོ་གདན་ཚོགས་པའི་མཁན་པོ་བསོད་
ནམས་གྲགས་པ་དང་སླ་བོ་དཔོན་དཔལ་ལྡན་སེངྒེ་ལ་རབ་ཏུ་བྱུང་སྟེ་མཚན་
བསོད་ནམས་རྒྱལ་མཚན་དཔལ་བཟང་པོ་ཞེས་གསོལ། ཉི་ཤུ་པ་ལ་མཁན་



ཆོས་འབྱུང་མུ་ཏིག་ཕྲེང་མཛེས།
སློབ་དེ་གཉིས་ལས་བསྙེན་པར་རྫོགས། ཕྱི་དྲོའི་ཁ་ཟས་དང་ཤ་ཆང་ཞལ་
ལ་མི་རེག་པ་སོགས་ཉེས་ལྟུང་ཕྲ་མོ་ལའང་ཁྱད་དུ་མི་གསོད་པའི་ཉམས་
བཞེས་མཛད། ལོ་ཙཱ་བ་ཆེན་པོ་དཔང་བློ་གྲོས་བརྟན་པའི་དྲུང་ནས་མངོན་
པ་དང་། དབུ་ཚད། དུས་ཀྱི་འཁོར་ལོའི་རྒྱུད་བཤད་སོགས་མདོ་སྔགས་
ཀྱི་ཆོས་ཚུལ་རྒྱ་མཚོ་ལྟ་བུ་གསན་ཅིང་། ལོ་ཙཱ་བ་ཆེན་པོའི་བཀས་བསྐུལ་
བ་ལྟར་དུས་འཁོར་འགྲེལ་ཆེན་གྱི་ཊིཀ་བརྩམས་པ་སོགས་དུས་ཀྱི་འཁོར་
ལོའི་བསྟན་པའི་གསལ་བྱེད་དམ་པར་གྱུར། རྒྱལ་བ་བྲག་ཕུག་པ་ཆེན་པོ་
བསོད་ནམས་དཔལ་བའི་དྲུང་དུ་གསུང་ངག་རིན་པོ་ཆེ་ལམ་འབྲས་བུ་དང་
བཅས་པའི་གདམས་ངག་ཡོངས་སུ་རྫོགས་པ་སོགས་དཔལ་ས་སྐྱ་པའི་ཐུན་
མོང་མ་ཡིན་པའི་དབང་ཁྲིད་ལུང་མན་ངག་མཐའ་ཡས་པ་གསན་པར་མཛད།
བུ་སྟོན་ཐམས་ཅད་མཁྱེན་པའི་དྲུང་དུ་གདན་བཞི་དང་རྡོར་དབྱིངས་སོགས་
ཀྱི་དབང་དང་། བཤད་བཀའ། དཀྱིལ་ཆོག་མན་ངག་སོགས་བུ་སྟོན་ཉིད་
ཀྱི་གསན་ཡིག་ཏུ་ཡོད་པའི་སྔགས་ཀྱི་སྐོར་ཕལ་མོ་ཆེ་གསན་ཅིང་། བུ་སྟོན་
རིན་པོ་ཆེའི་རྩོམ་པ་ཕལ་ཆེར་གྱི་སྐུལ་བ་པོའང་མཛད། གཞན་ཡང་སེམས་
དཔའ་ཆེན་པོ་ཐོགས་མེད་པ་དང་། ལོ་ཆེན་བྱང་ཆུབ་རྩེ་མོ་སོགས་དམ་
པ་དུ་མའི་དྲུང་ནས་གསན་པ་རྒྱ་ཆེར་མཛད་དེ་མཁས་གྲུབ་གཉིས་ལྡན་གྱི་
སྐྱེས་བུ་ཆེན་པོར་གྱུར། སོ་གསུམ་ནས་ས་སྐྱའི་གདན་ས་ལོ་དུ་མར་མཛད།
ཧོར་གོང་མས་གདན་འདྲེན་སྔ་རྗེས་ཐེངས་བཞི་ཙམ་ཞུས་ཀྱང་མ་ཕེབས།
བོ་དོང་དང་། མངའ་རིས་གུང་ཐང་། ལྷ་ས་སོགས་སུ་ཆོས་འཁོར་རྒྱ་
45



སྤྱིའི་ཆོས་སྐོར།
ཆེར་བསྐོར་ཞིང་། ལྷག་པར་དྲུག་ཅུ་རྩ་གཅིག་པར་བོ་དོང་ཨེའི་ཆོས་གྲྭ་
ཆེན་པོ་དང་། རྩ་གཉིས་པར་བསམ་ཡས་སུ་བསྐོར་བའི་ཆོས་འཁོར་གཉིས་
ནི་སྔར་སུས་ཀྱང་བསྐོར་མ་མྱོང་བའི་ཆོས་འཁོར་རླབས་ཤིན་ཏུ་ཆེ་བར་
གྲགས། སྐབས་ཤིག་ཉན་པོ་དགོན་པའི་ཆོས་ཁྲིའི་སྟེང་ན་ཆོས་འཆད་ཅིང་
བཞུགས་པ་ལ་སྟོད་ལུང་དགེ་བཤེས་ཤེས་རབ་རྡོ་རྗེས་རྒྱང་རིང་པོ་ནས་འཇམ་
པའི་དབྱངས་ཉིད་འོད་ཟེར་དང་བཅས་ནས་ཆོས་གསུང་བར་མངོན་སུམ་
དུ་མཐོང་བས་ཤིན་ཏུ་དད་དེ་མཎྜལ་འབུལ་རྒྱུ་མ་རྙེད་པས་རང་གི་ལག་པའི་
སོར་མོ་བཅད་དེ་ཕུལ། ཆོས་རྗེས་སོར་མོ་རྣམས་སླར་དཀྲིས་ཏེ་ཞལ་ཆབ་
མང་པོ་བཏབ་ཅིང་ནཱ་རོ་མཁའ་སྤྱོད་མའི་བྱིན་རླབས་ཤིག་གནང་བས། ཞག་
གཅིག་གཉིས་ནས་སོར་མོ་རྣམས་རྨ་རྗེས་མེད་པར་སོས་པར་གྲགས། བཀའ་
རྩོམ་ལ་སྒྲ་ཚད་དང་དབུ་ཕར་གྱི་རྒྱ་གཞུང་མང་པོའི་འགྲེལ་པ། དུས་འཁོར་
འགྲེལ་ཆེན་གྱི་ཊིཀྐ། ཡི་དམ་དུ་མའི་སྒྲུབ་ཐབས་སོགས་པོད་ཉི་ཤུ་རྩ་ལྔ་
བཞུགས། གདམས་པ་འདིའི་སྐོར་ལ་ས་སྐྱའི་གདུང་རབས་ལྟར་ན་ཐུགས་
རྗེ་ཆེན་པོའི་དམར་ཁྲིད་ངོ་སྤྲོད་ཅེས་པ་ཞིག་ཡོད་འདུག་ལ། རྒྱལ་དབང་
ལྔ་པའི་གསན་ཡིག་གངྒ་ལྟར་ན་ཚེམ་བུ་པའི་ལུགས་ཀྱི་ཁྲིད་ཡིག་ཤིན་ཏུ་རྒྱས་
པ་ཕྱག་རྒྱ་ཆེན་པོ་གསལ་བར་བྱེད་པའི་མན་ངག་མཚན་རྣམ་པ་བཞི་དང་
ལྡན་པའི་ཁྲིད་ཡིག་ངེས་པ་དོན་གྱི་སྣང་བ་ཞེས་བྱ་བ་ཞིག་ཡོད་འདུག་སྟེ། དེ་
གཉིས་གཅིག་ཡིན་མིན་མ་ངེས། སྣར་ཐང་པ་ཤེར་སྣང་དང་ཡར་ལུང་
པ་སེངྒེ་རྒྱལ་མཚན། སྟོད་ལུང་པ་དགེ་བཤེས་ཤེས་རབ་རྡོ་རྗེ་སོགས་སློབ་
46



ཆོས་འབྱུང་མུ་ཏིག་ཕྲེང་མཛེས།
མ་མཁས་པ་མང་དུ་བྱུང་། དགུང་ལོ་དྲུག་ཅུ་རེ་བཞི་བཞེས་པ་རབ་བྱུང་
དྲུག་པའི་ཤིང་མོ་ཡོས། ཕྱི་ལོ་ ༡༣༧༥ ལོར་ཞི་བར་གཤེགས། (ས་སྐྱའི་
གདུང་རབས་ངོ་མཚར་བང་མཛོད་དང་དུང་དཀར་ཚིག་མཛོད་ལས་བཏུས།) ༈ ༩༽ ཐེག་
ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས། ས་སྐྱའི་ལྷ་ཁང་བླ་བྲང་པའི་
གདུང་རྒྱུད་དུ་རབ་བྱུང་དྲུག་པའི་ས་གླང་། ཕྱི་ལོ་ ༡༣༤༩ ལོར་སྐུ་འཁྲུངས།
གཞོན་ནུ་ཉིད་ནས་འོད་གསལ་རྒྱུན་མི་ཆད་པ་མངའ་ཞིང་། སྨྲ་མཁྱེན་ནས་
དགུང་ལོ་དྲུག་བདུན་ཙམ་གྱི་བར་དུ་མནལ་དུ་སོང་བའི་ངང་ནས་ཕ་རོལ་
པོ་དག་གིས་ཅི་སྨྲས་དང་། བྱ་བྱེད་རྣམས་ཐོགས་མེད་དུ་མཁྱེན་ཏེ་གསུངས་
པས་ཀུན་ངོ་མཚར་དུ་འཛིན་པ་བྱུང་ཞེས་གྲགས། དགུང་ལོ་བཅུ་དྲུག་པར་
ཏཱ་དབེན་གཞི་ཐོག་པ་ཀུན་དགའ་རིན་ཆེན་དང་། ས་བཟང་མ་ཏི་གཉིས་
ཀྱི་དྲུང་དུ་རབ་ཏུ་བྱུང་། སློབ་དཔོན་ཆོས་ཀྱི་སེངྒེ་ལས་སྡེ་བདུན་མདོ་དང་
བཅས་པ་ལ་ཕུལ་ཏུ་ཕྱིན་པར་སྦྱངས། ཉེར་གཅིག་པར་བླ་མ་དམ་པ་བསོད་
ནམས་རྒྱལ་མཚན་ལས་བསྙེན་པར་རྫོགས། ཆོས་རྗེ་དེ་ཉིད་ལས་དབང་
ལུང་མན་ངག་ལ་སོགས་པ་ཆོས་ཀྱི་སྒོ་དུ་མ་གསན་ཅིང་། རིན་ཆེན་སྒང་
བླ་བྲང་དུ་གཤེད་དམར་ལྷ་བཅུ་གསུམ་མའི་དབང་གསན་པའི་དུས་སུ་ཆོས་
རྗེ་ཉིད་བཅོམ་ལྡན་འདས་གཤིན་རྗེ་གཤེད་དམར་པོའི་སྐུར་མངོན་སུམ་དུ་
གཟིགས། གཞན་ཡང་། ཡབ་ཏུ་དབེན་ཆོས་ཀྱི་རྒྱལ་མཚན། བླ་ཆེན་
བསོད་ནམས་བློ་གྲོས། ཆོས་རྗེ་མ་ཏི་པཎ་ཆེན། འཇག་ཆེན་བྱམས་པ་
དཔལ། ལོ་ཆེན་བྱང་ཆུབ་རྩེ་མོ། བླ་མ་ཁྱུང་པོ་ལྷས་པ་སོགས་མཁས་ཤིང་



སྤྱིའི་ཆོས་སྐོར།
གྲུབ་པ་བརྙེས་པའི་བཤེས་གཉེན་དུ་མ་བསྟེན་ནས་གསུང་ངག་རིན་པོ་ཆེ་ལམ་
འབྲས་བུ་དང་བཅས་པའི་གདམས་པ་ཟབ་མོ་དང་། གསང་བདེ་འཇིགས་
གསུམ་དང་དུས་འཁོར་སོགས་རྒྱུད་སྡེ་བཞི་དང་འབྲེལ་བའི་གདམས་པ་ཟབ་
མོ་མཐའ་ཡས་པ་གསན། དཔལ་དགྱེས་པ་རྡོ་རྗེའི་རྩ་རྒྱུད་ཀྱི་ཊིཀྐ་དག་ལྡན་
སྙེ་མ་དང་། དེའི་དཀའ་འགྲེལ་སྙེ་མ། དམར་ཁྲིད་ཀྱི་ཁྲིད་ཡིག བསམ་
མི་ཁྱབ་ཀྱི་ཁྲིད་ཡིག་སོགས་རྩོམ་པ་དུ་མ་གནང་ཞིང་། དྲུང་ནས་དགེ་བསྙེན་
དང་དགེ་ཚུལ་སློང་གི་སྡོམ་པ་མནོས་པ་སྟོང་ཕྲག་བརྒལ་བ་བྱུང་། ས་སྐྱའི་
དབུ་རྩེ་རྙིང་མ་དང་ཇོ་མོ་ནང་ལ་སོགས་པའི་སྒྲུབ་གནས་འགར་ལོ་དུ་མའི་
རིང་ཐུགས་དམ་ལ་གཞོལ་བར་མཛད། གདན་སར་སྐུ་གསུང་ཐུགས་ཀྱི་
རྟེན་བཞེངས་དུ་མ་གནང་། དགུང་ལོ་དྲུག་ཅུ་པར་རྒྱ་ནག་ཏཱ་མིང་རྒྱལ་
པོས་ཕོ་བྲང་ཏའི་ཏུ་(པེ་ཅིང་)རུ་གདན་ཞུས་ཀྱིས་དབུ་བླར་བཀུར། རེ་གཉིས་
པར་བོད་དུ་ཕྱིར་ཕེབས། དེའི་ཕྱི་ལོར་གདན་ས་རང་གི་བླ་མ་སློབ་དཔོན་
དང་། ཕྱོགས་ནས་བྱོན་པའི་དགེ་བའི་བཤེས་གཉེན་སོགས་གཞིས་བྱེས་
ཀྱི་ཚོགས་པ་དཔག་ཏུ་མེད་པ་ལ་གསུང་ངག་རིན་པོ་ཆེ་ཆ་ལག་དང་བཅས་
པས་ཐོག་དྲངས་ཆོས་ཀྱི་དགའ་སྟོན་རྒྱ་ཆེན་པོ་བསྩལ། རིན་ཆེན་སྒང་པ་
བླ་ཆེན་ཀུན་དགའ་རྒྱལ་མཚན་དང་། གཞི་ཐོག་པ་བློ་གྲོས་རྒྱལ་མཚན་
སྐུ་མཆེད། འབྲི་ཁུང་རིན་པོ་ཆེ། ཐེལ་སྤྱན་སྔ་པ་སོགས་རིགས་རུས་དང་
ཡོན་ཏན་གྱིས་ཆེ་བའི་སློབ་ཚོགས་མང་དུ་བྱུང་། བདུན་ཅུ་རྩ་བདུན་པ་རབ་
བྱུང་བདུན་པའི་ཤིང་སྦྲུལ། ཕྱི་ལོ་ ༡༩༢༥ ལོར་སྐུ་འདས། (ས་སྐྱའི་
48



༤ རྒྱུཋ 1
-
ཆོས་འབྱུང་མུ་ཏིག་ཕྲེང་མཛེས།
གདུང་རབས་ངོ་མཚར་བང་མཛོད་ལས་བཏུས།）༈ ༡༠༽ འཇམ་དབྱངས་དཔལ་
ལྡན་ལེགས་པ། ཐེག་ཆེན་ཆོས་རྗེའི་ཞལ་སློབ་ཅིག་ཡིན་པ་ས་སྐྱའི་གདུང་རབས་ན་གསལ་
བ་ཙམ་ལས་མ་རྙེད་པས་རྒྱས་པར་རྙེད་ན་མཚམས་འདིར་འགོད་དགོས། ༈ ༡༡༽ བདག་
ཆེན་རྡོ་རྗེ་འཆང་བློ་གྲོས་རྒྱལ་མཚན། ས་སྐྱའི་རིན་ཆེན་སྒང་བླ་བྲང་པའི་
གདུང་རྒྱུད་དུ་རབ་བྱུང་བདུན་པའི་ཤིང་བྱི། ཕྱི་ལོ་ ༡༩༤༤ ལོར་སྐུ་
འཁྲུངས། ཡབ་འཇམ་དབྱངས་ནམ་མཁའ་རྒྱལ་མཚན་ལ་གསུང་ངག་
རིན་པོ་ཆེ་སོགས་དབང་ལུང་བྱིན་རླབས། རྗེས་གནང་མན་ངག དབྱངས་
རོལ་གར་འཆམ་ལ་སོགས་པའི་ཕྱག་ལེན་ཕྲ་མོ་ཚུན་ཆད་ཞིབ་ཆ་དང་བཅས་
པ་སྐུ་ཆུང་ངུ་ཉིད་ནས་ལེགས་པར་གསན་ཅིང་། ཁྱད་པར་ཡབ་ཉིད་ཀྱིས་
སྲས་དང་སློབ་མ་གཞན་སུ་ལ་ཡང་མ་གནང་བའི་དཔལ་ལྡན་ས་སྐྱ་པའི་
བསྟན་སྲུང་རྣམ་པ་གཉིས་ཀྱི་ཐུན་མོང་མ་ཡིན་པའི་ཆོས་སྐོར་སོགས་གདུང་
རྒྱུད་ཁོ་ན་ལ་ཆིག་བརྒྱུད་དུ་བཞུགས་པའི་གདམས་པ་རྣམས་ཡོངས་སུ་རྫོགས་
པར་གནང་བས་ཆོས་སྐོར་འདི་དག་གི་མངའ་བདག་ཆེན་པོར་གྱུར། དགུང་
ལོ་བདུན་པར་འཇམ་དབྱངས་དཀོན་མཆོག་བཟང་པོ་ལས་རབ་ཏུ་བྱུང་། རྗེ་
དེ་ཉིད་ལས་དབུ་ཚད་ཀྱི་གཞུང་དུ་མ་དང་། དཔལ་དུས་ཀྱི་འཁོར་ལོའི་དབང་
དང་། སྦྱོར་དྲུག་གི་ཁྲིད་སོགས་ཆོས་ཚུལ་དུ་མ་གསན། བཅུ་བཞི་པར་
གདན་སའི་ཁྲིར་ཕེབས་ཏེ་གདན་ས་ལོ་སུམ་ཅུ་ཡས་མས་སུ་བསྐྱངས། མུས་
ཆེན་སེམས་དཔའ་ཆེན་པོ་དཀོན་མཆོག་རྒྱལ་མཚན་ལས་དགུང་ལོ་བཅོ་ལྔའི་
ཐོག་དགེ་ཚུལ་གྱི་སྡོམ་པ་དང་། ཉེར་གཅིག་པར་དགེ་སློང་གི་སྡོམ་པ་མནོས་
，
1-
49



སྤྱིའི་ཆོས་སྐོར།
ཤིང་། བསྐྱེད་རྫོགས་ཀྱི་ཉམས་ཁྲིད་དང་བློ་སྦྱོང་སྐོར་དུ་མ་དང་། ལམ་
འབྲས་ཡོངས་སུ་རྫོགས་པའང་གསན། ཁམས་ཕྱོགས་སུ་ཕེབས་ཏེ་ལོ་ལྔ་
ཙམ་རིང་འགྲོ་དོན་མཛད་ཅིང་གྲུབ་རྟགས་ཀྱང་དུ་མ་བསྟན། རྗེ་སངས་
རྒྱས་དཔལ་བཟང་དང་། གྲུབ་ཆེན་དཀོན་མཆོག་བློ་གྲོས། ཆོས་རྗེ་བློ་
རིན་པ། གཅེན་རྒྱ་དཀར་ཤེས་རབ་རྒྱལ་མཚན། ཐེག་ཆེན་ཆོས་རྗེའི་
ཞལ་སློབ་ཆོས་རྗེ་དཔལ་ལྡན་ལེགས་པ། རྒྱལ་ཚབ་ཀུན་དགའ་དབང་ཕྱུག་
སོགས་ལའང་ཆོས་ཀྱི་སྒོ་དུ་མ་གསན། ཁའུའི་ཆུ་ཚན་དུ་ཐུགས་དམ་ལ་
འབྱམས་པའི་དུས་ལུས་དཀྱིལ་གྱི་ལྷ་བརྒྱ་ལྔ་བཅུ་རྩ་བདུན་མངོན་སུམ་དུ་
གཟིགས་པ་སོགས་ངོ་མཚར་བའི་རྣམ་ཐར་མང་། སོ་དྲུག་པར་རྒྱལ་
མཁར་རྩེའི་ཆོས་རྒྱལ་བཀྲ་ཤིས་རབ་བརྟན་པས་སྤྱན་དྲངས་པ་ལྟར་བྱོན་
ཏེ་དཔོན་སློབ་བརྒྱ་དང་ལྔ་བཅུ་ཙམ་ལ་གསུང་ངག་རིན་པོ་ཆེའི་གདམས་
པ་ལེགས་པར་བསྩལ། རོང་སྟོན་ཆེན་པོའི་གདན་ས་ནཱ་ལེན་དྲར་ཉམས་
གསོ་དང་། སྔ་ཕྱིར་གསུང་ངག་རིན་པོ་ཆེའི་ཚོགས་བཤད་དང་སློབ་བཤད་
འདྲེས་པ་ཚར་ཉི་ཤུ་རྩ་གྲངས་ཀྱིས་ཐོག་དྲངས་ཆོས་ཀྱི་ཆར་པ་མཐའ་ཡས་
པ་ཕབ་ཅིང་། སེམས་དཔའ་ཆེན་པོའི་བསྟོད་པ་དང་། གསུང་ངག་གི་ཁྲིད་
ཡིག མགོན་པོད་མེ་འབར་མར་གྲགས་པ་སོགས་རྩོམ་པ་མང་པོ་མཛད་
པ་བཅས་འཆད་རྩོད་རྩོམ་གསུམ་གྱི་སྒོ་ནས་བསྟན་པ་ལ་བྱ་བ་རྒྱ་ཆེར་མཛད།
ང་གཉིས་པ་རབ་བྱུང་བརྒྱད་པའི་ཤིང་ཡོས། ཕྱི་ལོ་ ༡༩༩༥ ལོར་སྐུ་མྱ་
ངན་ལས་འདས། （ས་སྐྱའི་གདུང་རབས་ངོ་མཚར་བང་མཛོད་ལས་བཏུས།）༈ ༡༢༽



ཆོས་འབྱུང་མུ་ཏིག་ཕྲེང་མཛེས།
རྗེ་བཙུན་རྡོ་རིང་པ་ཆེན་པོ་ཀུན་བཟང་ཆོས་ཀྱི་ཉི་མ། རབ་བྱུང་བརྒྱད་པའི་
ས་སྦྲུལ། ཕྱི་ལོ་ ༡༩༤༩ ལོར་གཙང་གི་ཆུ་སྒོའི་སྦུགས་རྡོ་རིང་བསམ་
འགྲུབ་སྨོན་མཁར་དུ་འཁྲུངས། དགུང་ལོ་དྲུག་པར་རྗེ་བཙུན་ཨེ་ཝཾ་པ་ཀུན་
དགའ་བཟང་པོ་དང་མཇལ་ཞིང་དབང་བསྐུར་རྗེས་གནང་འགའ་ཞིག་གསན།
བཅུ་དྲུག་པར་བསམ་འགྲུབ་རྩེར་རིན་སྤུངས་ནོར་བུ་བཟང་པོ་དང་མཇལ་
ཏེ་ལོ་དྲུག་ཙམ་ཕྱག་ཕྱིར་མཐིལ་བཞུགས་མཛད། གསོལ་དཔོན་གྱི་ཁུར་
དང་ཀ་བཞི་དགོན་གསར་གྱི་དཔོན་ཚབ་སོགས་ཁུར་ལས་ཆེ་བར་བཞེས།
སོ་བདུན་པར་རྗེ་བཙུན་ཤེས་རབ་ཟླ་བའི་སྤྱན་སྔར་རབ་ཏུ་བྱུང་། ས་སྐྱར་
བྱོན་ཏེ་བདག་ཆེན་བློ་གྲོས་རྒྱལ་མཚན་ལས་བསྙེན་རྫོགས་ཀྱི་སྡོམ་པ་བཞེས།
རིམ་བཞིན་མུས་ཆེན་སེམས་དཔའ་ཆེན་པོ་དཀོན་མཆོག་རྒྱལ་མཚན་དང་།
མཁན་ཆེན་བསོད་ནམས་རྒྱལ་མཚན། གུང་རུ་ཤེས་རབ་བཟང་པོ། མཁས་
གྲུབ་ཆེན་པོ་དོན་ཡོད་དཔལ་བ་སོགས་ཡོངས་འཛིན་དགེ་བའི་བཤེས་གཉེན་
བདུན་ཅུ་ལྷག་བསྟེན་ཅིང་། ཁྱད་པར་དུ་བདག་ཆེན་བློ་གྲོས་རྒྱལ་མཚན་
ལས་རྣལ་འབྱོར་དབང་ཕྱུག་བི་རུ་པའི་ཐུགས་བཅུད། རྗེ་བཙུན་ས་སྐྱ་པ་
ཡབ་སྲས་ལ་ཚད་མ་སྙན་བརྒྱུད་བར་མ་ཆད་པར་བཞུགས་པའི་ཉམས་བཞེས་
ཀྱི་གཙོ་བོ་རྗེ་རང་ཉིད་ལ་བརྒྱུད་པ་གསུམ་གྱི་ཆུ་བོ་གཅིག་ཏུ་འདུས་ཤིང་།
རྗེ་སེམས་དཔའ་ཆེན་པོས་གཞན་ལ་ཆེར་མ་གནང་བའི་གདམས་པ་གསུང་
ངག་རིན་པོ་ཆེ་སློབ་བཤད་ཀྱི་ཉམས་ཁྲིད་ཀྱིས་གཙོས་རྒྱུད་སྡེ་བཞི་དང་འབྲེལ་
བའི་དབང་བྱིན་རླབས་མན་ངག་མཐའ་དག་གསན། ཚ་བ་རོང་བྱང་ཆུབ་



སྤྱིའི་ཆོས་སྐོར།
རྫོང་དང་། གནས་ཁའུ་བྲག་རྫོང་། བྱ་འགྱུར་རྡོ་རྗེ་བྲག་སོགས་གནས་
ངེས་མེད་རྣམས་སུ་བྱོན་ནས་སྒྲུབ་པ་ལ་གཅིག་ཏུ་གཞོལ། ལྷག་པའི་ལྷ་
རབ་འབྱམས་ཀྱི་ཞལ་གཟིགས་ཤིང་ལུང་བསྟན་ཐོབ། བདག་ཆེན་རྡོ་རྗེ་
འཆང་གིས་སྙན་བརྒྱུད་ཀྱི་གདམས་པ་ཆིག་བརྒྱུད་དུ་འོངས་པ་རྣམས་བུམ་
པ་གང་བྱོའི་ཚུལ་གྱིས་གནང་ཞིང་བཞུགས་གདན་སྤོ་བ་སོགས་བསྟན་པ་རིན་
པོ་ཆེ་གཏད་པའི་རྟེན་འབྲེལ་མཛད་པ་ལྟར་ཁའུ་བྲག་རྫོང་གི་ཁྲིར་བཞུགས།
དེར་གཙུག་ལག་ཁང་གསར་བཞེངས་དང་། དགེ་འདུན་རྣམས་ལ་རྒྱུན་
གྱི་གསོལ་ཕོགས། དབང་ལུང་ཁྲིད་གསུམ་རྒྱ་ཆེར་བསྩལ་པ་སོགས་ཆོས་
དང་ཟང་ཟིང་གཉིས་ཀའི་བཀའ་དྲིན་བསྐྱངས། བདུན་ཅུ་རྩ་དྲུག་པ་རབ་
བྱུང་དགུ་པའི་ཤིང་སྤྲེལ། ཕྱི་ལོ་ ༡༥༢༤ ལོར་དགོངས་པ་ཆོས་དབྱིངས་
སུ་བསྡུས། (ལམ་འབྲས་བླ་བརྒྱུད་རྣམ་ཐར་ལས་བཏུས།） ༈ ༡༣༽ རྗེ་བཙུན་
སྒོ་རུམ་པ་ཀུན་དགའ་ལེགས་པ། ས་སྐྱའི་ཉེ་འདབས་དཔལ་ལུང་དགོན་
པར་རབ་བྱུང་བརྒྱད་པའི་མེ་བྱ། ཕྱི་ལོ་ ༡༩༧༧ ལོར་བལྟམས། དགུང་
ལོ་དྲུག་པར་ཁུ་བོ་ཆོས་ཀྱི་རྗེ་སངས་རྒྱས་རྒྱལ་མཚན་གྱིས་དཔལ་ཀྱེ་རྡོ་རྗེ་
མན་ངག་ལུགས་ཀྱི་དཀྱིལ་འཁོར་དུ་དབང་བཞི་ཡོངས་སུ་རྫོགས་པར་བསྐུར།
བཅུ་པ་ལ་བདག་ཆེན་རྡོ་རྗེ་འཆང་བློ་གྲོས་རྒྱལ་མཚན་གྱི་དྲུང་དུ་རབ་ཏུ་བྱུང་།
བཅུ་གཅིག་པར་སློབ་དཔོན་དར་བ་དཔལ་དང་། ཆོས་རྗེ་དཔལ་ལྡན་རིན་
ཆེན་གཉིས་ལ་དཔལ་ཀྱེ་རྡོ་རྗེའི་བཤད་བཀའ་རྫོགས་པར་གསན། བཅུ་གསུམ་
པ་ནས་བདག་ཆེན་རྡོ་རྗེ་འཆང་གི་རྗེས་སུ་འབྲངས་ནས་ལོ་གསུམ་གྱི་བར་



ཆོས་འབྱུང་མུ་ཏིག་ཕྲེང་མཛེས།
དུ་འཇད་ཀྱི་མེ་ལོང་དགོན་པ་དང་། ཤངས་ལ་སོགས་པའི་ཆོས་གཞི་རྣམས་
སུ་བྱོན་ནས་ཚད་མ་བསྡུས་པ་དང་། ཕར་ཕྱིན། སྡོམ་གསུམ་སོགས་ལ་
མཁས་པར་སྦྱངས། བཅུ་དྲུག་པར་ཆོས་རྗེ་ཀུན་དགའ་རྒྱ་མཚོ་ཞིང་གཞན་
དུ་གཤེགས་པའི་རྒྱལ་ཚབ་ཏུ་བཞུགས་ཏེ་ལུགས་གཉིས་ཀྱིས་བསྐྱངས། བཅུ་
བདུན་པར་བདག་ཆེན་ཆོས་ཀྱི་རྒྱལ་པོའི་ཞལ་སྔ་ནས་དང་། ཁོང་གཤེགས་
རྗེས་རྗེ་བཙུན་རྡོ་རིང་པ་ཆེན་པོའི་དྲུང་ནས་གསུང་ངག་རིན་པོ་ཆེ་ལམ་འབྲས་
བུ་དང་བཅས་པ་གསན། གཞན་ཡང་མཁས་པའི་དབང་པོ་དཀོན་མཆོག་
ཚུལ་ཁྲིམས་དང་། རྣལ་འབྱོར་གྱི་དབང་ཕྱུག་བྱ་འགྱུར་བ་བསོད་ནམས་
སེངྒེ་། ཀུན་མཁྱེན་ནམ་མཁའ་ཆོས་སྐྱོང་། སེམས་དཔའ་ཆེན་པོ་དཔལ་
ལྡན་རིན་ཆེན་སོགས་མཁས་ཤིང་གྲུབ་པ་བརྙེས་པའི་དགེ་བའི་བཤེས་གཉེན་
ཉི་ཤུ་ལྷག་བསྟེན་ཏེ་ཆོས་ཚུལ་མཐའ་ཡས་པ་གསན། ཉི་ཤུ་པར་ཡོངས་
འཛིན་དམ་པ་དཀོན་མཆོག་འཕེལ་བ་ལས་དགེ་སློང་གི་དངོས་པོ་ཡང་དག་
པར་བཞེས། སྔ་ཕྱིར་བྱ་འདབས་བཀྲ་ཤིས་གླིང་། ནོར་བུ་སྒང་། དཔལ་
ལུང་དགོན་སོགས་སུ་འགྲོ་དོན་རྒྱ་ཆེར་མཛད། སོ་བཞི་ནས་ཀུན་སྤངས་
ཀུན་ཏུ་བཟང་པོའི་གདན་ས་ལོ་བཅུ་གཉིས་རིང་བསྐྱངས་ཤིང་། བདེ་ཆེན་
དང་། སངས་རྒྱས་གླིང་པ་སོགས་དགོན་ལག་རྣམས་ཀྱང་བསྐྱངས། སྐལ་
ལྡན་འདུས་པ་རྒྱ་མཚོ་ལྟ་བུ་ལ་ལམ་འབྲས་སློབ་བཤད་ཀྱི་ཁྲིད་དང་། ལུང་།
མན་ངག རྗེས་གནང་། དམར་ཁྲིད་དང་བཅས་པས་མཚོན་རྒྱུད་སྡེ་རབ་
འབྱམས་ཀྱི་ཆོས་ཀྱི་འཁོར་ལོ་བསྐོར། ཚར་ཆེན་ཆོས་ཀྱི་རྒྱལ་པོ་བློ་གསལ་



་
，
-
-
-
-
-
-
སྤྱིའི་ཆོས་སྐོར།
རྒྱ་མཚོ་དང་། འཇམ་དབྱངས་ནམ་མཁའ་གཟི་བརྗིད་སོགས་སློབ་མ་མཁས་
པ་མང་དུ་བྱུང་། བསྟོད་པ་དང་ཟིན་བྲིས་སོགས་གསུང་རྩོམ་པོད་གཅིག་
བཞུགས། སློབ་དཔོན་ནམ་མཁའ་བཟང་པོ་རྒྱལ་ཚབ་ཏུ་བསྐོས་ཏེ། སྐྱིད་
སྤུངས་བླ་བྲང་དང་། དཔལ་ཨེ་ཝཾ་བླ་བྲང་དཀར་པོ། བོ་དོང་རྫོང་སོགས་
སུ་སྐུ་མཚམས་ཁོ་ནར་བཞུགས། དྲུག་ཅུ་རྩ་བརྒྱད་པ་རབ་བྱུང་དགུ་པའི་
མེ་འབྲུག ཕྱི་ལོ་ ༡༥༥༦ ལ་འདས། (ལམ་འབྲས་བླ་བརྒྱུད་རྣམ་ཐར་ལས་
བཏུས།） ༈ ༡༩༽ ཚར་ཆེན་ཆོས་ཀྱི་རྒྱལ་པོ་བློ་གསལ་རྒྱ་མཚོ། བྱང་ལ་
སྟོད་དུ་རབ་བྱུང་བརྒྱད་པའི་ཆུ་ཁྱི། ཕྱི་ལོ་ ༡༥༠༣ ལོར་སྐུ་འཁྲུངས།
སྐུ་ནཱ་ཕྲ་མོའི་དུས་ནས་དམ་པའི་བག་ཆགས་རང་ཆས་སུ་སད། དགུང་ལོ་
བཅུ་བཞི་པར་ཐམས་ཅད་མཁྱེན་པ་དགེ་འདུན་རྒྱ་མཚོ་ལས་དགེ་ཚུལ་གྱི་
སྡོམ་པ་བཞེས། བཀྲ་ཤིས་ལྷུན་པོར་སློབ་གཉེར་མཛད་བཞིན་པའི་སྐབས་
ཤིག་བཙུན་མ་ཞིག་གིས་ཁྱོད་རྗེ་བཙུན་རྡོ་རིང་པས་འབོད་པར་བཏང་བས་
ཕྱག་རྟགས་འདི་བསྐུར་བ་ཡིན་ཟེར་པུསྟི་ཞིག་གཏད་ནས་གར་སོང་ཆ་མེད་
དུ་གྱུར། དེས་ཐུགས་གཡོས་ནས་རྡོ་རིང་པའི་དྲུང་དུ་བྱོན། རྒྱུ་མཚན་
རྣམས་ཞུས་པས་ཐུགས་ངེས་ཆེན་པོ་འཁྲུངས། ངོར་རྫོང་ལས་འོངས་པའི་
གདམས་པ་མ་ལུས་པ་དང་། ངོར་རྫོང་སོགས་བརྒྱུད་པ་གཞན་ལ་མ་གྲགས་
པར་གདུང་བརྒྱུད་ཁོ་ན་ལ་མངའ་བའི་སྙན་བརྒྱུད་ཀྱི་གདམས་པའི་སྐོར་
རྣམས་བདག་ཆེན་བློ་གྲོས་རྒྱལ་མཚན་དང་། རྡོ་རིང་པ་ཀུན་བཟང་ཆོས་
ཀྱི་ཉི་མ་ལས་གསན་ཏེ་ས་སྐྱ་པའི་གདམས་ངག་གི་ཆུ་བོ་མཐའ་དག་གཅིག་



ཆོས་འབྱུང་མུ་ཏིག་ཕྲེང་མཛེས།
ཏུ་འདུས་པའི་རྒྱ་མཚོ་ཆེན་པོར་གྱུར། གཞན་ཡང་རྒྱུད་གསུམ་ཤེས་རབ་
རིན་ཆེན། དྭགས་པོ་པཎ་ཆེན་ཕྱོགས་ལས་རྣམ་རྒྱལ། དྲང་སྲོང་དཀའ་
བཞི་པ། ངོར་ཆེན་ལྷ་མཆོག་སེངྒེ་སོགས་དམ་པ་དྲུག་ཅུ་ལྷག་བསྟེན་ཏེ་ཐོས་
བསམ་རྒྱ་ཆེར་མཛད། ཁའུ་བྲག་རྫོང་དང་། མང་མཁར་ཆ་ལང་རྡོ་རྗེ་
བྲག་རྫོང་། ཆུ་བོ་རི་སོགས་སུ་སྒྲུབ་པ་ལ་གཞོལ་བས་རྟོགས་པ་གོང་དུ་འཕེལ།
སོ་གཅིག་པ་ཆུ་འབྲུག་ལ་རྗེ་གྲགས་པ་རྒྱལ་མཚན་དཔལ་བཟང་པོ་ལས་བསྙེན་
པར་རྫོགས། སོ་བཞི་པར་ཐུབ་བསྟན་དགེ་འཕེལ་གྱི་ཁྲིར་བཞུགས། གསུང་
ངག་རིན་པོ་ཆེ་ལམ་འབྲས་བུ་དང་བཅས་པ་སོགས་དབང་ཁྲིད་མན་ངག་
དུ་མས་སྐལ་ལྡན་རྗེས་སུ་བཟུང་། ཞེ་གཉིས་པར་འདར་སྟོད་ཆོས་འཁོར་
ཡང་རྩེའི་ཁྲིར་བཞུགས། དོན་གཉེར་ཅན་རྣམས་ལ་དཔལ་ཀྱེ་རྡོ་རྗེའི་མན་
ངག་ལུགས་དང་འབྲེལ་བའི་ལམ་འབྲས་སློབ་བཤད་ཀྱི་དབང་ཁྲིད་བྱིན་
རླབས་ལུང་སོགས་རྒྱ་ཆེར་བསྩལ། ང་བཞི་པར་དཔལ་ཞྭ་ལུའི་ཆོས་གྲྭ་
ཆེན་པོའི་ཁྲིར་ཕེབས་ཏེ་རྒྱུད་སྡེ་བཞིའི་ཆོས་ཀྱི་འཁོར་ལོ་བསྐོར། འཇམ་
དབྱངས་མཁྱེན་བརྩེའི་དབང་ཕྱག མང་ཐོས་ཀླུ་སྒྲུབ་རྒྱ་མཚོ། སྔགས་
འཆང་བསོད་ནམས་ཆོས་འཕེལ། མཁན་ཆེན་བསླབ་གསུམ་པ། བོད་
མཁར་བ་མེཏཱི་དོན་གྲུབ་རྒྱ་མཚོ་སོགས་སློབ་མ་མང་པོ་དང་། རྡོ་རྗེ་འཆང་
དབང་ཕྱུག་རབ་བརྟན། མགོན་པོ་བསོད་ནམས་མཆོག་ལྡན། མཁན་ཆེན་
ངག་དབང་ཆོས་གྲགས་སོགས་བརྒྱུད་འཛིན་མང་དུ་འཕེལ། བསྟོད་པ་
དང་རྣམ་ཐར། ཁྲིད་ཡིག གསུང་མགུར་སོགས་གསུང་རྩོམ་པོད་གསུམ་



སྤྱིའི་ཆོས་སྐོར།
བཞུགས། དྲུག་ཅུ་རྩ་ལྔ་པ་རབ་བྱུང་དགུ་པའི་མེ་སྟག ཕྱི་ལོ་ ༡༥༦༦
ལ་སྐུ་གཤེགས། (ལམ་འབྲས་བླ་བརྒྱུད་རྣམ་ཐར་ལས་བཏུས།） ༈ ༡༥༽ འཇམ་
དབྱངས་མཁྱེན་བརྩེའི་དབང་ཕྱུག གཙང་སྟོད་བོ་དོང་ཨེར་འ་ཞའི་གདུང་
རྒྱུད་དུ་རབ་བྱུང་དགུ་པའི་ཤིང་སྤྲེལ། ཕྱི་ལོ་ ༡༥༢༤ ལོར་འཁྲུངས།
རང་གི་ཨ་ནེ་འཁྲུལ་ཞིག་ཀུན་དགའི་ཞབས་ལས་གཏེར་སྟོན་རཏྣ་གླིང་པའི་
གཏེར་ཆོས་ཐུགས་སྒྲུབ་ཡང་སྙིང་འདུས་པའི་སྒྲུབ་དབང་སོགས་ཞུས། དགུང་
ལོ་བརྒྱད་པར་རྗེ་བཙུན་སྒོ་རུམ་པ་ཀུན་དགའ་ལེགས་པའི་དྲུང་དུ་གཙུག་ཕུད་
ཕུལ། བཅུ་གཉིས་པར་རྗེ་དེ་ཉིད་ལས་དགེ་ཚུལ་གྱི་སྡོམ་པ་དང་། ཉི་ཤུ་
པར་དགེ་སློང་གི་སྡོམ་པ་བཞེས། རྗེ་བཙུན་སྒོ་རུམ་པ་དང་། ཚར་ཆེན་
བློ་གསལ་རྒྱ་མཚོ། མངའ་རིས་བླ་ཆེན། ཆོས་རྗེ་ནམ་མཁའ་དབང་ཕྱུག
རྟ་ནག་སློབ་དཔོན་གནས་ཆུང་པ། རྗེ་བཙུན་ངག་དབང་བརྟན་པ། བདག་
ཆེན་ཁྲི་ཐོག་རིན་པོ་ཆེ། གཉན་སྟོན་ཆེན་པོ་བཀྲ་ཤིས་སྒང་པ་སོགས་མཁས་
ཤིང་གྲུབ་པ་བརྙེས་པའི་དགེ་བའི་བཤེས་གཉེན་སུམ་ཅུ་ལྷག་བསྟེན་ཏེ། གསུང་
ངག་རིན་པོ་ཆེ་སློབ་བཤད་ཀྱི་གདམས་ངག་ཐུན་མོང་མ་ཡིན་པ་ཉམས་ཁྲིད་
དང་བཅས་པས་མཚོན་མདོ་རྒྱུད་རྒྱ་མཚོ་ལྟ་བུ་ལ་ཐོས་བསམ་རྒྱ་ཆེན་མཛད།
བོ་དོང་རྫོང་དང་། བསམ་གྲུབ་རྩེ། ར་ལུང་། སྡིངས་མ་དགོན་སོགས་
སུ་ཐོས་དོན་ཉམས་བཞེས་ཀྱི་སྒྲུབ་པ་མཛད་དེ་བསྐྱེད་རྫོགས་ཟབ་མོའི་གནད་
གསང་རྣམས་ཁོང་དུ་ཆུད། ལྷག་པའི་ལྷ་རབ་འབྱམས་ཀྱི་ཞལ་གཟིགས་
ཤིང་ལུང་བསྟན་དུ་མ་ཐོབ། སོ་དྲུག་ཐོག་བུ་སྟོན་ཐམས་ཅད་མཁྱེན་པའི་



ཆོས་འབྱུང་མུ་ཏིག་ཕྲེང་མཛེས།
གདན་སའི་ཁྲིར་བཞུགས། འཁོར་འདུས་པ་རྒྱ་མཚོ་ལ་དཔལ་དུས་ཀྱི་འཁོར་
ལོ་དང་། གསུང་ངག་རིན་པོ་ཆེ་སློབ་བཤད་ཐུན་མོང་མ་ཡིན་པས་གཙོས་
མདོ་རྒྱུད་རབ་འབྱམས་ཀྱི་ཆོས་ཀྱི་འཁོར་ལོ་བསྐོར། རྗེ་འུག་པ་ལུང་པ།
གྲུབ་པའི་དབང་ཕྱུག་འོ་བྲག་ཆོས་རྗེ། ཁམས་པ་རིན་ཆེན་བྱང་ཆུབ། སློབ་
དཔོན་བུདྡྷཔ་སོགས་སློབ་མ་མཁས་གྲུབ་གཉིས་འཛོམས་མང་དུ་བྱོན། གསུང་
ངག་སློབ་བཤད་ཀྱི་ཆོས་འབྱུང་ཟིན་བྲིས། གསན་ཡིག་རིན་ཆེན་དབང་
གི་རྒྱལ་པོ། གསུང་མགུར་སོགས་བཀའ་འབུམ་པོད་བཞི་བཞུགས། གདམས་
པ་འདིའི་སྐོར་ལ་ཀུན་གཟིགས་ལྔ་པ་ཆེན་པོའི་གསན་ཡིག་གངྒཱ་ཆུ་རྒྱུན་ལྟར་
ན་ཚར་ཆེན་ཆོས་ཀྱི་རྒྱལ་པོའི་གསུང་རྒྱུན་ཟིན་བྲིས་སུ་མཛད་པ་ཁྲིད་ཡིག་
ཐུགས་རྗེའི་ཆུ་རྒྱུན་ཞེས་བྱ་བ་ཞིག་ཡོད་འདུག དགུང་ལོ་ཞེ་བཞི་པ་རབ་
བྱུང་བཅུ་པའི་མེ་ཡོས། ཕྱི་ལོ་ ༡༥༦༧ ལོར་གཤེགས། (ལམ་འབྲས་བླ་
བརྒྱུད་རྣམ་ཐར་ལས་བཏུས།）༈ ༡༦༽ འཕགས་མཆོག་བྱམས་པ་སྐལ་བཟང་།
འདི་པའི་ལོ་རྒྱུས་མ་བརྙེད་ཀྱང་ཕྱིས་སུ་རྙེད་ཚེ་མཚམས་འདིར་འཇུག་དགོས། ༈ ༡༧༽
རྡོ་རྗེ་འཆང་རྗེ་དབང་ཕྱུག་རབ་བརྟན། གཙང་འགྲམ་དང་ཉེ་བ་མྱུག་བཀྲ་
ཤིས་རྒྱལ་པོའི་ཕོ་བྲང་དུ་རབ་བྱུང་དགུ་པའི་ས་རྟ། ཕྱི་ལོ་ ༡༥༥༨ ལོར་
སྐུ་བལྟམས། དགུང་ལོ་ལྔ་པར་འཇམ་དབྱངས་མཁྱེན་བརྩེའི་དབང་ཕྱུག་
གི་དྲུང་དུ་དཔལ་དུས་ཀྱི་འཁོར་ལོ། གསང་འདུས་འཇམ་རྡོར། བཀའ་
བརྒྱད་གསང་རྫོགས་སོགས་གསང་སྔགས་གསར་རྙིང་གི་དབང་བཀའ་ཅི་
རིགས་དང་། མཁན་ཆེན་སྡིངས་མ་བསླབ་གསུམ་རྒྱལ་མཚན་གྱི་དྲུང་དུ་



སྤྱིའི་ཆོས་སྐོར།
གསུང་ངག་རིན་པོ་ཆེ་སློབ་བཤད་ཀྱི་དབང་ཁྲིད་ལུང་བྱིན་རླབས། རྗེས་
གནང་རིག་གཏད་སོགས་གདམས་པ་རྒྱ་མཚོ་ལྟ་བུ་གསན་ཅིང་བཀའ་དྲིན་
ཆེ་ཤོས་སུ་མཛད། དགུང་ལོ་བཅུ་དྲུག་པར་རིག་འཛིན་མངའ་རིས་པ་ཆེན་
པོ་ཉི་ཟླ་འོད་ཟེར་ལས་རྙིང་མའི་བཀའ་གཏེར་གྱི་དབང་ལུང་མན་ངག་དུ་
མ་གསན། སོ་གཅིག་པར་རྟ་ནག་ཐུབ་བསྟན་རྣམ་རྒྱལ་གྱི་ཁྲི་པ་བྱམས་
པ་རབ་བརྟན་ལས་དགེ་ཚུལ་སློང་གི་སྡོམ་པ་བཞེས། སོ་གཉིས་པར་བསམ་
འགྲུབ་དགོན་གསར་དུ་སྔགས་འཆང་བསོད་ནམས་ཆོས་འཕེལ་ལ་གསེར་
ཆོས་དམར་པོ་སྐོར་གསུམ་དང་། སྙན་བརྒྱུད་ཚད་མ་བཞི་ལྡན་གྱི་སྐོར་
རྣམས་གསན། གཞན་ཡང་མང་ཐོས་ཀླུ་སྒྲུབ་རྒྱ་མཚོ། རྗེ་བྱམས་པ་སྐལ་
བཟང་། རིན་པོ་ཆེ་སྟོབས་ལྡན་འོད་ཟེར། ས་སྐྱའི་ཁྲི་ཆེན་འཇམ་དབྱངས་
བསོད་ནམས་དབང་པོ། ཁྲི་ཆེན་ཀུན་དགའ་བསོད་ནམས། ཞྭ་དམར་
དཀོན་མཆོག་ཡན་ལག་སོགས་བླ་མ་བདུན་ཅུ་ལྷག་བསྟེན་ཏེ་རྒྱུད་སྡེ་རབ་
འབྱམས་ཀྱི་བཤད་བཀའ་ཁྲིད་ལུང་མན་ངག་མཐའ་ཡས་པ་གསན། སོ་
བརྒྱད་པར་ཞབས་དྲུང་ཁྲི་ཆེན་གྱིས་དཔལ་ནཱ་ལེན་དྲའི་མཁན་ཚབ་ཏུ་མངའ་
གསོལ། ཁམས་བོད་ཀྱི་གྲྭ་པ་རྣམས་ལ་རྒྱུད་སྡེ་བཞིའི་དབང་རྗེས་ལུང་ཁྲིད་
ཅི་རིགས་ཀྱི་ཆོས་ཆར་ཕབ། གོང་དཀར་རྡོ་རྗེ་གདན། བསམ་གླིང་བདེ་
ཆེན། བསམ་ཡས་སོགས་སུ་སྒྲུབ་པ་ཉམས་ལེན་མཛད། ཞེ་དྲུག་པ་ཆུ་
ཡོས་ལ་ཞྭ་ལུ་རི་ཕུག་གི་གདན་ཁྲིར་བཞུགས། གསུང་ངག་སློབ་བཤད་ཀྱི་
ཁྲིད་སོགས་དབང་ཁྲིད་ལུང་རྗེས་དུ་མ་བསྩལ། ས་སྐྱ་པ་ཆེན་པོ་ངག་དབང་



-
-
-
ཆོས་འབྱུང་མུ་ཏིག་ཕྲེང་མཛེས།
ཀུན་དགའ་བསོད་ནམས་དང་། བོད་མཁར་པའི་ཐུགས་སྲས་སྤྱན་སྔ་རིན་
པོ་ཆེ་མི་ཕམ་ཆོས་ཀྱི་རྒྱ་མཚོ། བྱང་པ་རིག་འཛིན་ངག་གི་དབང་པོ། རྗེས་
ཚོགས་མཁན་ཆེན་པདྨ་བསོད་ནམས་སོགས་བསྟན་འཛིན་གྱི་བུ་ཆེན་མང་
དུ་བྱོན། སྡིངས་མ་བསླབ་གསུམ་རྒྱལ་མཚན་གྱི་རྣམ་ཐར་སོགས་བཀའ་
རྩོམ་པོད་གཅིག་བཞུགས། གསུང་ངག་རིན་པོ་ཆེ་ལམ་འབྲས་བུ་དང་བཅས་
པའི་ཞལ་ཐང་གི་ཁ་སྐོང་དང་། ཁའུ་བྲག་རྫོང་པའི་བརྒྱུད་པ་ན་རིམ་གྱི་
སྐུ་ཐང་སོགས་བཞེངས། ཐུགས་དམ་ཉམས་བཞེས་ལ་གཙོ་བོར་གཞོལ་
བས་བསྐྱེད་རྫོགས་ཀྱི་རྟོགས་པ་ཀློང་དུ་གྱུར། དོན་དགུ་པ་རབ་བྱུང་བཅུ་
གཅིག་པའི་མེ་བྱི། ཕྱི་ལོ་ ༡༦༣༦ ལོར་གཤེགས། （ལམ་འབྲས་བླ་བརྒྱུད་
རྣམ་ཐར་ལས་བཏུས།） ༈ ༡༨༽ མགོན་པོ་བསོད་ནམས་མཆོག་ལྡན། གཙང་
གི་གནུབས་ཁུ་ལུང་དུ་རབ་བྱུང་བཅུ་པའི་ཆུ་ཡོས། ཕྱི་ལོ་ ༡༦༠༣ ལོར་
འཁྲུངས། དགུང་ལོ་བདུན་པར་ཞྭ་ལུ་རི་ཕུག་ཏུ་རྡོ་རྗེ་འཆང་དབང་ཕྱུག་
རབ་བརྟན་ལ་གཙུག་ཕུད་ཕུལ་ཞིང་། ལོ་རྗེས་མར་རྗེ་དེ་ཉིད་ལས་དགེ་ཚུལ་
བསྒྲུབས། སྡེ་པ་བཀྲ་ཤིས་རྩེ་པ་དང་ཆོས་སྡེ་པ་ཡོན་མཆོད་ནས་གདན་འདྲེན་
བྱུང་བ་ལྟར་རྗེ་བཙུན་ས་སྐྱ་པའི་གསང་ཆེན་སློབ་བཤད་ཀྱི་སྔགས་གྲྭ་བཀྲ་
ཤིས་རྩེའི་ཆོས་སྡེར་ལོ་ཤས་བཞུགས་རིང་རྡོ་རྗེ་འཆང་ཆེན་པོ་ལ་སྙིང་པོ་
ཀྱེ་རྡོར་མན་ངག་ལུགས། འཇིགས་མཛད་རྡོ་རྗེ་སོགས་དཀྱིལ་འཁོར་དུ་
མའི་དབང་བཞི། མཁའ་སྤྱོད་སྐོར་གསུམ། དམར་པོ་སྐོར་གསུམ་སོགས་
ལུང་ཁྲིད་མན་ངག་མང་དུ་གསན། དགུང་ལོ་བཅོ་ལྔ་པར་མཉན་ཡོད་བྱ་
EE



སྤྱིའི་ཆོས་སྐོར།
གཤོང་གི་ཁྲིར་བཞུགས། གཙང་སྡེ་སྲིད་དང་། སྡེ་པ་ཡར་སྟོད་པ། བཀྲ་
ཤིས་རྩེ་གསུམ་ནས་བསྐོ་འཇའ་ཕུལ། ཞྭ་ལུ་རི་ཕུག་དང་། གོང་དཀར་
རྡོ་རྗེ་གདན་སོགས་སུ་ཀྱེ་རྡོར་བསྙེན་ཆེན། འཇིགས་བྱེད་རྭ་ལུགས་བཅུ་
གསུམ་མ་སོགས་དཀྱིལ་འཁོར་དུ་མ་དང་། ལྷ་ཕྲན་དུ་མའི་ལྗགས་བསྙེན་
བཏང་། ཉི་ཤུ་པར་སྒྲུབ་ཁང་པ་དཔལ་ལྡན་དོན་གྲུབ་ལས་བསྙེན་པར་
རྫོགས། རྗེ་དབང་ཕྱུག་རབ་བརྟན་དང་། རྔོག་སྟོན་འཇམ་དབྱངས་འོད་
ཟེར། སྔགས་འཆང་ཚེ་རིང་དབང་པོ། མཁན་ཆེན་ངག་དབང་ཆོས་གྲགས།
ཁུ་སྟོན་ངག་དབང་རྣམ་རྒྱལ། རྣམ་གླིང་པ་སྡོམ་བརྩོན་ཚོགས་གཉིས་དཔལ་
གྲུབ་སོགས་དགེ་བའི་བཤེས་གཉེན་དུ་མའི་དྲུང་ནས་བཀའ་འགྱུར་ལྗགས་
ལུང་དང་གསུང་ངག་རིན་པོ་ཆེ་སློབ་བཤད་ཚད་མ་བཞི་ལྡན་སོགས་མདོ་
སྔགས་རབ་འབྱམས་ལ་གསན་སྦྱོང་མཛད། ཉེར་བདུན་པ་ས་སྦྲུལ་ལ་ཚར་
ཆེན་ཆོས་ཀྱི་རྒྱལ་པོའི་གདན་ཁྲིར་བཞུགས། རིན་ཆེན་སྒང་པ་གདུང་བརྒྱུད་
སྒོས་ཀྱི་ཟབ་ཆོས་ལྟ་བུ་གསང་ཆེན་སློབ་བཤད་ཀྱི་ཉམས་ཁྲིད་ཟབ་མོ་དབང་
བྱིན་རླབས་རྒྱབ་རྟེན་ལུང་དང་བཅས་པ་སོགས་ཁྲིད་བཀའ་རྒྱ་ཆེར་བསྩལ།
ཞྭ་ལུ་གསེར་བཀང་གི་གདན་ས་པ་ཁྱབ་བདག་རིན་ཆེན་བསོད་ནམས་མཆོག་
གྲུབ། གླང་ཕུ་ཆོས་རྗེ་འཇམ་དཔལ་ཆོས་སྐྱོང་དབང་ཕྱུག ཟུར་ཐམས་
ཅད་མཁྱེན་པ་ཆོས་དབྱིངས་རང་གྲོལ། ཁྲ་ཚང་བ་ཆེན་པོ་བློ་མཆོག་རིག་
པའི་རྡོ་རྗེ། རྡོ་བྲག་རིག་འཛིན་པདྨ་འཕྲིན་ལས་སོགས་སློབ་ཚོགས་མཁས་
པ་མང་དུ་བྱོན། ལམ་འབྲས་བླ་བརྒྱུད་ཞལ་ཐང་གི་ཁ་སྐོང་དང་། ཚར་



ཆོས་འབྱུང་མུ་ཏིག་ཕྲེང་མཛེས།
ཆེན་ཡབ་སྲས་ཀྱི་བཀའ་འབུམ་པར་བསྐྲུན་སོགས་རྟེན་བཞེངས་དུ་མ་མཛད།
ལྔ་བཅུ་རྩ་ལྔ་པ་རབ་བྱུང་བཅུ་གཅིག་པའི་ས་ཕག ཕྱི་ལོ་ ༡༦༥༩ ལ་
གཤེགས། (ལམ་འབྲས་བླ་བརྒྱུད་རྣམ་ཐར་ལས་བཏུས།）༡༩༽ ཀུན་གཟིགས་
ལྔ་པ་ཆེན་པོ་ངག་དབང་བློ་བཟང་རྒྱ་མཚོ། འཕྱོངས་རྒྱས་འཕྱིང་བར་སྟག་
རྩེར་ཡབ་ཧོར་བདུད་འདུལ་རབ་བརྟན་དང་ཡུམ་ཁྲི་ལྕམ་ཀུན་དགའ་ལྷ་
མཛེས་ཀྱི་སྲས་སུ་རབ་བྱུང་བཅུ་པའི་མེ་སྦྲུལ། ཕྱི་ལོ་ ༡༦༡༧ ལོར་སྐུ་
འཁྲུངས། འཁྲུངས་ཙམ་ཉིད་ནས་བྱིས་པའི་རྒུད་པ་མཐའ་དག་ལས་འདས་
ཏེ༑ འགྲོ་བ་རྣམས་ལ་ཆོས་སྟོན་པའི་ཕྱག་རྒྱ་མཛད་པ་སོགས་བསམ་བཞིན་
དུ་སྤྲུལ་པའི་སྐུ་བཟུང་བའི་ངང་ཚུལ་གསལ་བར་བསྟན། ཇོ་བོ་རྗེ་དང་རྗེ་
བཙུན་ཙོང་ཁ་པ་ཆེན་པོ་སོགས་ལྷ་དང་བླ་མ་དམ་པ་མང་པོའི་ཞལ་གཟིགས།
བཀའ་གདམས་གླེགས་བམ་ལས་གསལ་བར་ལུང་བསྟན་པ་ལྟར་པཎ་ཆེན་
བློ་བཟང་ཆོས་ཀྱི་རྒྱལ་མཚན་དང་། ཆོས་སྐྱོང་ཁག་རྣམས་མཐུན་པར་རྒྱལ་
བ་ཡོན་ཏན་རྒྱ་མཚོའི་སྤྲུལ་སྐུར་ངོས་ཟིན། དགུང་ལོ་དྲུག་པར་ཆོས་སྡེ་
ཆེན་པོ་དཔལ་ལྡན་འབྲས་སྤུངས་ཀྱི་དགའ་ལྡན་ཕོ་བྲང་དུ་གདན་དྲངས།
དགུང་ལོ་དགུ་པར་པཎ་ཆེན་ཆོས་ཀྱི་རྒྱལ་མཚན་ལས་དགེ་ཚུལ་གྱི་སྡོམ་པ་
བཞེས་ཤིང་། དགེ་ཚུལ་གྱི་བསླབ་བྱ་དང་། ཆོས་སྤྱོད་རྣམས་ཀྱི་ལུང་།
ཡི་དམ་གྱི་དབང་ཆེན། འཇམ་དབྱངས་ཆོས་སྐོར་གྱི་རྗེས་གནང་སོགས་
དབང་དང་རྗེས་གནང་མང་པོ་དང་། ལམ་རིམ་ཆེ་ཆུང་གི་ལུང་སོགས་གསན་
ཅིང་། ཕྱིས་སུའང་རྗེ་དེ་ཉིད་ལས་སྤྱི་བཀའ་དང་ཟུར་བཀའ་སོགས་ཀྱི་དབང་



སྤྱིའི་ཆོས་སྐོར།
རྗེས་མན་ངག་མཐའ་ཡས་པ་གསན། ཁྲི་ཆེན་དཀོན་མཆོག་ཆོས་འཕེལ་
ལ་ལམ་རིམ་ཆེན་མོའི་བཤད་ལུང་སོགས་ཆོས་མང་དུ་གསན་ཏེ་རྒྱུན་གྱི་
ཡོངས་འཛིན་དུ་བསྟེན། འཁོན་སྟོན་དཔལ་འབྱོར་ལྷུན་གྲུབ་སོགས་ཡོངས་
འཛིན་གཞན་ཡང་མང་དུ་བསྟེན་ནས་མདོ་སྔགས་ཀྱི་ཆོས་མཐའ་ཡས་པ་
གསན་ཅིང་། རིག་པའི་གནས་ལྔ་ལའང་སྦྱངས་པ་མཐར་ཕྱིན་པར་མཛད།
དགུང་ལོ་ཉེར་གཉིས་པར་ཇོ་བོ་རིན་པོ་ཆེའི་སྐུ་མདུན་དུ་པཎ་ཆེན་ཐམས་
ཅད་མཁྱེན་པ་ལས་བསྙེན་རྫོགས་ཀྱི་སྡོམ་པ་བཞེས། ཉེར་དྲུག་པར་གུ་ཤྲཱི་
བསྟན་འཛིན་ཆོས་རྒྱལ་གྱིས་གཙང་སྡེ་སྲིད་བཅོམ་ནས་བོད་ཁྲི་སྐོར་བཅུ་
གསུམ་གྱི་མངའ་དབང་རྗེ་ཉིད་ཀྱི་ཕྱག་ཏུ་ཕུལ་བ་ལྟར་གཞུང་ས་དགའ་ལྡན་
ཕོ་བྲང་ཕྱོགས་ལས་རྣམ་རྒྱལ་བཙུགས་ཏེ་བོད་ལྗོངས་ཡོངས་ལ་ཆོས་སྲིད་
ལུགས་གཉིས་ཀྱིས་མངའ་བསྒྱུར། ཕོ་བྲང་ཆེན་པོ་པོ་ཏཱ་ལ་བརྩིགས་ཏེ་
བཞུགས་གནས་མཛད། སོ་དྲུག་པར་རྒྱ་ནག་ཏུ་ཕེབས་ཏེ་རྒྱ་དང་ཧོར་སོག་
གི་སྐྱེ་བོ་མཐའ་ཡས་པའི་དོན་མཛད། སླར་ཕོ་བྲང་དུ་ཕེབས་ནས་མཐའ་
དབུས་སྐྱེ་འགྲོ་མང་པོར་ཆོས་ཀྱི་འཁོར་ལོ་རྒྱ་ཆེར་བསྐོར་ཞིང་ལྷག་པར་རབ་
བྱུང་དང་བསྙེན་རྫོགས་ཀྱི་སྡོམ་པ་གྲངས་ལས་འདས་པ་བསྩལ། ཆོས་འཁོར་
ཡང་རྩེ་སོགས་ཆོས་གྲྭ་ཆེན་པོ་མང་པོར་འཇམ་མགོན་བླ་མའི་བསྟན་པའི་
རྒྱུན་གསར་འཛུགས་མཛད། སྔགས་གྲྭའི་དགེ་འདུན་གྱི་སྡེ་ཡང་མང་དུ་
བཙུགས་ཏེ་ཀུན་མཁྱེན་ལྔ་པ་ཆེན་པོས་གསར་འཛུགས་མཛད་པའི་གླིང་ཆེན་
བཅུ་གསུམ་ཞེས་ཡོངས་སུ་གྲགས་པ་ལྟར་དང་། གཞན་ཡང་སྔར་ཡོད་



--
-
ཆོས་འབྱུང་མུ་ཏིག་ཕྲེང་མཛེས།
པའི་དགེ་འདུན་གྱི་སྡེ་རྣམས་ལ་ཆོས་གཞི་གནང་སྟེ་གོང་འཕེལ་དུ་མཛད་
ཅིང་། དགོན་སྡེ་ཐམས་ཅད་བཅའ་ཁྲིམས་དམ་པོར་མཛད། གངས་རིའི་
ལྗོངས་ཀྱི་སའི་ཆ་ཐམས་ཅད་དུ་སྐུ་གསུང་ཐུགས་རྟེན་མང་དུ་སྤེལ། རྒྱལ་
བསྟན་ཡུན་རིང་དུ་གནས་ཕྱིར་དགེ་འདུན་གྱི་སྡེ་རྣམས་སུ་རེས་མོས་ཀྱིས་
བཀའ་འགྱུར་གསུང་སྒྲོག་རྒྱུན་མི་ཆད་དུ་མཛད། ཇོ་བོ་ཤཱཀྱ་མུ་ནེ་ལ་རིན་
པོ་ཆེའི་དབུ་རྒྱན་གསར་དུ་བསྒྲོན། བོད་ཁམས་བདེ་ཐབས་སུ་མཆོག་དམན་
བར་མ་ཐམས་ཅད་ཀྱིས་ཡིག་དྲུག་བཟླ་བ་དང་། དགེ་འདུན་གྱི་སྡེ་རྣམས་
སུ་སྨན་བླའི་སྒྲུབ་མཆོད་དང་གནས་བརྟན་ཕྱག་མཆོད་རྒྱུན་མི་ཆད་པའི་གཞི་
བཙུགས་ཤིང་བཀའ་འདོམས་ཆེ་བར་མཛད། ལམ་རིམ་འཇམ་དཔལ་ཞལ་
ལུང་དང་། དབུ་ཕར་མཛོད་འདུལ་སོ་སོའི་ཡིག་ཆ། བླ་མ་གོང་མ་མང་
པོའི་རྣམ་ཐར། གསན་ཡིག་གངྒཱའི་ཆུ་རྒྱུན། རང་རྣམ་དུ་ཀཱ་ལའི་གོས་
བཟང་། བོད་ཁམས་ལུགས་གཉིས་ཀྱིས་སྐྱོང་ཕྱིར་རྒྱལ་རབས་དང་ཁྲིམས་
ཡིག ལྷག་པའི་ལྷ་མང་པོའི་སྒྲུབ་ཐབས་སོགས་བཀའ་རྩོམ་པོད་སུམ་ཅུ་
སྐོར་བཞུགས། གདམས་པ་འདིའི་གསན་རྒྱུན་སྐོར་ཁོང་གི་གསན་ཡིག་
གངྒཱའི་ཆུ་རྒྱུན། འཕགས་པ་ཐུགས་རྗེ་ཆེན་པོའི་དམར་ཁྲིད་ལ་དཔལ་ཇོ་
བོ་ཆེན་པོ་ནས་རོང་པ་ཕྱག་སོར་པ་ལ་བརྒྱུད་པ་སྐྱེར་སྒང་ལུགས། དགེ་
སློང་མ་དཔལ་མོ་ནས་བརྒྱུད་པ་དཔལ་མོ་ལུགས་ཞེས་རྒྱ་གར་ནས་བྱོན་པ་
གཉིས་དང་། བྱང་སེམས་ཟླ་བ་རྒྱལ་མཚན་ལ་འཕགས་པ་ཉིད་ཀྱིས་དངོས་
སུ་གནང་བའི་ཟླ་རྒྱལ་ལུགས། བླ་མ་གཉན་དར་མ་འོད་ལ་རྡོ་རྗེ་རྣལ་འབྱོར་



སྤྱིའི་ཆོས་སྐོར།
མས་དངོས་སུ་གནང་བའི་ཚེམ་བུ་ལུགས་ཞེས་བཀའ་སྲོལ་མི་འདྲ་བ་བཞི་
ལས། ཚར་ཆེན་ཆོས་ཀྱི་རྒྱལ་པོའི་གསུང་རྒྱུན་ཐམས་ཅད་མཁྱེན་པ་མཁྱེན་
བརྩེའི་དབང་ཕྱུག་གིས་ཟིན་བྲིས་སུ་མཛད་པ་ཐུགས་རྗེའི་ཆུ་རྒྱུན་གྱི་སྟེང་
ནས་ཚེམ་བུ་ལུགས་ཀྱི་དམར་ཁྲིད་སྨིན་རྒྱས་སུ་ལེགས་པར་མནོས་པ་དང་།
ཁྲིད་ཡིག་ཐུགས་རྗེའི་ཆུ་རྒྱུན། ཚར་ཆེན་ཆོས་ཀྱི་རྒྱལ་པོས་མཛད་པའི་
གསོལ་འདེབས་ལམ་རིམ་སྨོན་ལམ་དང་བཅས་ཐོབ་པའི་བརྒྱུད་པ་ནི། རྒྱལ་
བ་རྡོ་རྗེ་འཆང་། རྒྱལ་ཡུམ་རྡོ་རྗེ་ཕག་མོ། གྲུབ་ཐོབ་གཉན་ཚེམ་བུ་པ་དར་
མ་འོད། སྤྱི་བོ་ལྷས་པ་བྱང་ཆུབ་འོད། མཁས་བཙུན་བྱང་ཆུབ་ཚུལ་
ཁྲིམས(སྟག་སྡེ་བྲག་དམར་པའང་ཟེར)། ལྷ་བཙུན་དགོན་གསར་པ། ཀུན་
སྤངས་ཐུགས་རྗེ་བརྩོན་འགྲུས། བྱང་སེམས་རྒྱལ་བ་ཡེ་ཤེས། ཁམས་
སྟོན་གཞོན་ནུ་སེངྒེ་། ཐམས་ཅད་མཁྱེན་པ་བསོད་ནམས་རྒྱལ་མཚན། ཐེག་
ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས། འཇམ་དབྱངས་དཔལ་ལྡན་
ལེགས་པ། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ། ཚར་
ཆེན་ཆོས་ཀྱི་རྒྱལ་པོ་བློ་གསལ་རྒྱ་མཚོ། འཇམ་དབྱངས་མཁྱེན་བརྩེའི་དབང་
ཕྱུག འཕགས་མཆོག་བྱམས་པ་སྐལ་བཟང་། རྡོ་རྗེ་འཆང་དབང་ཕྱུག་
རབ་བརྟན། རིགས་དང་དཀྱིལ་འཁོར་ཀུན་གྱི་ཁྱབ་བདག་མགོན་པོ་བསོད་
ནམས་མཆོག་ལྡན། དེས་བདག་ཟ་ཧོར་བརྗེ་ལ་དཔལ་ལྡན་འབྲས་སྤུངས་
ཀྱི་གཟིམ་ཁང་དགའ་ལྡན་ཕོ་བྲང་དུ་བསྩལ་ཏོ། ཡང་ན། ཀུན་སྤངས་ཞང་
ནས། བྲག་ཁ་བ་གྲགས་པ་སེངྒེ་། བླ་མ་དམ་པ་བསོད་ནམས་རྒྱལ་མཚན་



ཆོས་འབྱུང་མུ་ཏིག་ཕྲེང་མཛེས།
མན་འདྲ། ཡང་ན། ཀུན་སྤངས་པ་ནས། སྒྲོ་མོན་ཅན་པ་རིན་ཆེན་དཔལ།
བླ་མ་དམ་པ་མན་འདྲ། ཡང་ན། བླ་མ་དམ་པ་ནས། འབར་ར་བ་རྒྱལ་
མཚན་དཔལ་བཟང་། གྲུབ་ཆེན་རིན་ཆེན་འཕེལ། མཁན་ཆེན་ཚུལ་ཁྲིམས་
རྒྱལ་མཚན། རྡོ་རྗེ་འཆང་མཁྱེན་རབ་ཆོས་རྗེ། རྗེ་རྡོ་རིང་པ་མན་འདྲ།
ཡང་ན། བླ་མ་དམ་པ་ནས། ཐུགས་སྲས་ལོ་ཙཱ་བ་རིན་ཆེན་རྣམ་རྒྱལ།
གངས་ཅན་པ་ཀུན་དགའ་དཔལ། ཆོས་རྗེ་དཀའ་བཞི་པ། མཁྱེན་རབ་
རྗེ་མན་འདྲ། ཡང་ན། རྗེ་རྡོ་རིང་པ་ནས། རྗེ་བཙུན་སྒོ་རུམ་པ་ཀུན་དགའ་
ལེགས་པ། ཀུན་མཁྱེན་མཁྱེན་བརྩེའི་ཞབས་མན་གོང་བཞིན་ནོ། ཞེས་
གསུངས། གཞན་ལ་འདིའི་ཁྲིད་ཇི་ལྟར་བསྩལ་པའི་ཚུལ་ཡང་། དགུང་
ལོ་སོ་དགུ་པར་མངའ་རིས་དྲུང་པ་རྒྱལ་ཚབ་པས་གཙོས་རྒོད་ཚང་རི་ཁྲོད་
པ་རྣམས་དང་། དགུང་ལོ་ཞེ་གཉིས་ཐོག་སྡེ་པ་བྱང་པ་བདེ་ལེགས་དང་གསོལ་
དཔོན་གེ་ར་པ་གཉིས། ཞེ་དྲུག་པར་བདེ་ཆེན་ནས་ཞབས་དྲུང་ཆོས་རྗེ་མ་
ཆེན་བློ་བཟང་ཆོས་རྒྱལ་དབང་ཕྱུག་དང་དཔོན་ས་ཧོར་མོ་དཔོན་གཡོག ཞེ་
བདུན་པར་གནས་གསར་མཁྱེན་རབ་རྣམ་རྒྱལ། ཞེ་བརྒྱད་པར་འཕགས་
པ་ལྷའི་སྤྲུལ་པའི་སྐུ། ང་གཉིས་སྟེང་སྔགས་རམས་པ་དཀོན་ཅོག་རིན་ཅེན་
བཅས་ལ་སྔ་ཕྱིར་བསྩལ་གནང་མཛད་འདུག མཐར་དགུང་ལོ་རེ་དྲུག་
ཏུ་ཕེབས་པ་རབ་བྱུང་བཅུ་གཅིག་པའི་ཆུ་ཁྱི། ཕྱི་ལོ་ ༡༦༨༢ ལོར་སྐུ་
ཞི་བར་གཤེགས། （རང་རྣམ་དུ་ཀཱུ་ལའི་གོས་བཟང་། ལམ་རིམ་བླ་བརྒྱུད་རྣམ་ཐར།
གསན་ཡིག་གངྒཱའི་ཆུ་རྒྱུན་སོགས་ལས་བཏུས།） ༈ ༢༠༽ སྒོ་མང་སྐྱོར་དཔོན་
65



སྤྱིའི་ཆོས་སྐོར། །
བཙན་པོ་ངག་དབང་འཕྲིན་ལས་ལྷུན་གྲུབ། མདོ་སྨད་ལྷོ་རྒྱུད་ཆོས་འཁོར་
དང་ཉེ་བའི་བཙན་མོ་སྣར་རབ་བྱུང་བཅུ་པའི་མཇུག་ཆུ་ཁྱི། ཕྱི་ལོ་ ༡༦༢༢
ལོར་འཁྲུངས། སེམས་དཔའ་སྤྲུལ་སྐུ་གོང་མ་ལ་རབ་བྱུང་ཞུས། ཡུལ་
དབུས་སྒོ་མང་དུ་དཔོན་སློབ་སྒ་རུ་པ་ངག་དབང་དཔལ་འབྱོར་ལ་བརྩི་བཞག་
ཐོག་མར་གསན། སྟག་ཚང་རྭ་བ་སྟོད་དུ་ཞལ་སྔ་ནས་དམ་ཆོས་རྣམ་རྒྱལ་
བ་ལ་བསྡུས་ཚད་བསླབས། སླར་ཡང་སྒོ་མང་དུ་ཕར་ཕྱིན་དབུ་མ་འདུལ་
མཛོད་རྣམས་གསན་ཏེ་གླིང་བསྲེ་དཀའ་བཅུ་མཛད་དུས་མཁྱེན་རབ་དང་
ན་ཚོད། བཞུགས་གྲལ་གསུམ་གྱི་མཁས་པའི་ཁྲོམ་ཐོག་ཆོད་པ་བྱུང་། གཙང་
དུ་མངའ་རིས་དྲུང་པ་ལ་ལམ་རིམ་ལྟ་ཁྲིད་སོགས་དང་། དགེ་འཕེལ་དུ་
ཆོས་རྗེ་དགེ་ལེགས་དར་རྒྱས་པའི་དྲུང་ནས་ཞི་ལྷག་དང་བཅུ་གསུམ་མའི་
བསྐྱེད་རྫོགས་ཀྱི་ཁྲིད་གསན་ཏེ་བསྒོམས་པས་ཞི་གནས་ཀྱི་རྟོགས་པ་འཁྲུངས།
རྒྱུད་སྨད་དུ་ཞོགས་པ་བློ་བཟང་དོན་ཡོད་ལས་རྒྱུད་འགྲེལ་ཕལ་ཆེར་དང་
བསྐྱེད་རྫོགས་ཀྱི་ལྗགས་བཤད། འཛིན་ཆོས་རྣམས་གསན་བཞིན་པའི་སྐབས་
གཞུང་གི་བཀའ་བསྒྱུར་གྱིས་སོ་གཅིག་པ་ཆུ་འབྲུག་ལ་དགའ་ལྡན་བཀྲ་ཤིས་
སྒོ་མང་གི་ཁྲིར་ཕེབས་ཏེ་ཤིང་འབྲུག་བར་བཞུགས། ཁྲི་གསེབ་ཏུ་བྱང་ཆུབ་
མེ་ཏོག་འཁྲུངས་པས་བྱང་ཆུབ་ཀྱི་སེམས་མངའ་བའི་ལྟས་སུ་གླེང་། པོ་
ཏི་བཞིའི་ཊིཀྐ་དང་ཐལ་ཕྲེང་ཟུར་བཀོལ་བཅས་བཏང་བས་རིགས་ལུང་སྨྲ་
བས་ས་སྟེང་ཁྱབ། བཀའ་འགྱུར་པ་སྦྱིན་པ་རྒྱ་མཚོ་དང་ལྕང་སྐྱ་གོང་མ་
（ངག་དབང་ཆོས་ལྡན་》སོགས་སློབ་མ་མཁས་པ་མང་དུ་བྱོན། ཞེ་བཞི་པ་ཤིང་
66



ཆོས་འབྱུང་མུ་ཏིག་ཕྲེང་མཛེས།
སྦྲུལ་ལ་མེརྒན་ཧུང་ཐེ་ཇིས་ཞུས་པ་བཞིན། གཞུང་གིས་སྨིན་གྲོལ་ནོ་མོན་
ཧན་གྱི་ཆོ་ལོ་གནང་སྟེ་བཙན་པོ་དགོན་དུ་ཕེབས། དེར་སྔགས་གྲྭ་སུམ་ཅུ་
བཞི་བཅུ་སྐོར་ལས་མེད་པ་ལ་མཚན་ཉིད་བཙུགས་ཤིང་། རིམ་གྱིས་གྲྭ་
ཚོགས་བདུན་བརྒྱ་བརྒྱད་བརྒྱ་ལོངས་ངེས་རྒྱུན་བཞུགས་དང་། དགོན་པ་
ཡང་རྒྱང་གྲགས་ལ་ཉེ་བའི་འཕེལ་རྒྱས་བྱུང་། ས་རྟ་ལ་དབུས་སུ་ཕེབས།
འབྲས་སྤུངས་ཆིབས་རྭ་སྟེང་དུ་བཞུགས་ཏེ་གོང་གི་བཀའ་ལྟར་རྡུལ་ཚོན་
གྱི་དཀྱིལ་འཁོར་བཞེངས་ཏེ་དཀྱུས་གཅིག་ལ་གསང་འདུས་ཀྱི་དབང་ཚར་
བཅོ་བརྒྱད་བསྐུར། རས་བྲིས་ལ་བརྟེན་ནས་ཀྱང་གསང་འདུས་དབང་ཉེར་
གཅིག་གནང་། བདེ་མཆོག་ལཱུ་ཨི་པ་དང་འཇིགས་བྱེད་དབང་ཡང་གྲངས་
དེ་མཚུངས་གནང་། ༧གོང་ས་ལྔ་པའི་སློབ་མའི་ནང་ནས་འཇམ་དཔལ་
ཞལ་ལུང་གི་བཀའ་བབས་ཡིན། ཤར་སྒོམ་ལ་ཐུགས་འདྲིས་པས་ཕེབས་
བཞུད་ཀྱི་སྐབས་ཆིབས་ཡོབ་གཅིག་ནས་གཅིག་ཏུ་ཞབས་འཇོག་པའི་བར་
ལ་ལམ་ཁྲིད་ཚར་གཅིག་འགྲོ་བར་གསུང་རྒྱུན་ལས་འབྱུང་། དེའི་རྗེས་སུའང་
དབུས་ཕེབས་ལན་ཤས་མཛད། ཚེམ་བུ་དམར་ཁྲིད་འདི་༧གོང་ས་ལྔ་པ་
ཆེན་པོ་ལས་གསན་པ་ཡིན་ངེས་ཀྱང་ཁོང་གཉིས་ཀའི་རྣམ་ཐར་ལས་དེ་སྐོར་
མ་རྙེད། དགུང་ལོ་དོན་བརྒྱད་པ་རབ་བྱུང་བཅུ་གཉིས་པའི་ས་ཡོས། ཕྱི་
ལོ་ ༡༦༩༩ ལོར་ཞི་བར་གཤེགས། （མདོ་སྨད་ཆོས་འབྱུང་། སྒོ་མང་གདན་
རབས་གསར་པ་ལས་བཏུས།） ༈ ༢༡༽ ལྕང་སྐྱ་ངག་དབང་བློ་བཟང་ཆོས་
ལྡན། ཙོང་སྲིབ་གཡི་དགེའི་ཆར་གཏོགས་རྟ་ཕྱུག་ཅེས་པའི་གྲོང་དུ་རབ་
67



སྤྱིའི་ཆོས་སྐོར།
བྱུང་བཅུ་གཅིག་པའི་ཆུ་རྟ། ཕྱི་ལོ་ ༡༦༤༢ ལོར་འཁྲུངས། ཆོས་སྡེ་
ཆེན་པོ་དགོན་ལུང་བྱམས་པ་གླིང་དུ་ཆོས་གྲྭར་ཕེབས་པས་ཐུགས་འཛིན་བགྲོ་
གླེང་སོགས་ལ་མཁས་པའི་གྲགས་པ་ཐོབ། ཡུལ་དབུས་སྒོ་མང་དུ་ཧོར་ནོ་
མོན་ཧན་ལ་ཕར་ཕྱིན་དང་། ཁྲི་བློ་གྲོས་རྒྱ་མཚོའི་མདུན་ནས་དབུ་མ་དང་
མཛོད་འདུལ་གསན། ཉེར་དགུ་པ་ལྕགས་ཁྱིའི་ལོར་ལྷ་ལྡན་གྲྭ་སྐོར་དང་།
རྒྱུད་དུ་གསང་སྔགས་ལ་སྦྱངས་པ་ཆེན་པོ་མཛད། རྗེ་འཇམ་དབྱངས་བཞད་
པ་སྲད་རྒྱུད་དང་། རྗེ་འདི་དབེན་ས་ངོས། གཡེར་གཤོང་སྔགས་རམས་
པ་འཇམ་དབྱངས་བློ་གྲོས་ཞྭ་ལུ་ཕྱོགས་བརྒྱུད་དེ་རྗེ་རིན་པོ་ཆེ་དང་། བུ་
སྟོན་ཐམས་ཅད་མཁྱེན་པའི་གདམས་ངག་སྔར་མ་ཐོས་པ་རྣམས་གསན་
ཅིང་། གཙང་སྟོད་ཅིག་ནས་ལྷན་དུ་འཛོམས་ཏེ་བལ་བོད་ཀྱི་མཚམས་ལྟ་
བུའི་འདྲིས་མེད་ཀྱི་ཡུལ་དུ་སྒྲུབ་པ་འབའ་ཞིག་མཛད་འདུན་གྱིས་ཡབ་སྲས་
གསུམ་ཆར་རྟ་ཕུག་པ་དམ་ཆོས་རྒྱལ་མཚན་གྱི་དྲུང་དུ་ཕེབས། རྒྱུ་མཚན་
ཞུས་པར། དྲུང་པ་རིན་པོ་ཆེས་རྒྱལ་བ་ཙོང་ཁ་པའི་བསྟན་པ་བློས་བཏང་
ནས། རང་ཉིད་གཅིག་པུའི་མགོ་ཨེ་ཐོན་བལྟ་འདོད་པ་དགེ་བའི་བཤེས་
གཉེན་ཆེན་པོ་ཁྱེད་འདྲ་བ་རྣམས་ལ་བབ་མི་མཚུངས། ཐུགས་དགོངས་
དེ་བཤོལ་ནས་བསྟན་འགྲོའི་དོན་རླབས་པོ་ཆེ་མཛད་དགོས་ཚུལ་ནན་ཏན་
གནང་ཚུལ་ངག་རྒྱུན་ཚད་ལྡན་དུ་གྲགས། སོ་གསུམ་པ་ཤིང་སྟག་ལོར་
གཙང་དུ་ཕེབས་ཏེ། ཤར་རྩེ་བློ་བཟང་པད་མ་ལས་རྗེའི་གསུང་འབུམ་སོགས་
དང་། སྔགས་པ་དཔོན་སློབ་དགེ་འདུན་དོན་གྲུབ་པ་ལ་དབང་རྗེས་གནང་



ཆོས་འབྱུང་མུ་ཏིག་ཕྲེང་མཛེས།
མང་པོ་གསན། ཤིང་ཡོས་ལོར་སླར་ཡང་ཕེབས་ཏེ་སྔགས་ཆེན་དཀོན་མཆོག་
རྒྱལ་མཚན་ལས་དབེན་ས་ལུགས་ཀྱི་གདམས་པ་མང་པོ་དང་། དྲུང་པ་རྒྱལ་
ཚབ་པ་ལ་ལམ་ཁྲིད་དང་བློ་སྦྱོང་གསན། ཞེ་གཅིག་པ་ཆུ་ཁྱིའི་ལོར་སྲད་
རྒྱུད་རྡོ་རྗེ་འཆང་ལས་ཁྲིད་ཆེན་རྣམས་གསན་ཅིང་སྲས་ཀྱི་ཐུ་བོ་རྡོ་རྗེ་མཆེད་
ལྔའི་ནང་ཚན་བདེ་མཆོག་གི་བཀའ་བབས་ཡིན། ཆུ་ཕག་ལོར་མདོ་སྨད་
དུ་བྱོན། ཁྲི་ཆེན་བློ་གྲོས་རྒྱ་མཚོ་ཧལ་ཧ་དང་ཨོ་རོད་ཀྱི་གཞུང་བསྟན་ལ་
རྒྱའི་དོན་དུ་ཕེབས་པའི་ཞབས་ཕྱི་མཛད་དེ་མེ་ཡོས་ལོར་པེ་ཅིང་དུ་ཕེབས།
ས་འབྲུག་ལོར་དགོན་ལུང་གི་ཁྲིར་བཞུགས་ཏེ་ཆོས་གྲྭ་པ་རྣམས་ལ་སློབ་
གཉེར་གྱི་རྟིང་བསྐུལ་དང་བརྩི་བཞག་ཆག་མེད་དུ་གནང་། གཞི་པ་རྣམས་
ལམ་རིམ་ལ་བལྟ་རྟོག་བྱེད་དུ་བཅུག་སྟེ་ཐབས་མཁས་ཀྱིས་འཆད་ཉན་ཤིན་
ཏུ་འཕེལ། ཆུ་སྤྲེལ་ལོར་ཚོགས་པ་ཁྲིར་ཉེ་བ་ལ་རྡོ་རྗེ་འཕྲེང་བའི་དབང་
གནང་། ཆུ་བྱའི་ལོར་རྒྱ་ནག་ཏུ་ཕེབས། མཁྱེན་བརྩེ་ནུས་པའི་གཟི་བྱིན་
གྱིས་གོང་མས་དབུ་བླར་བཀུར། ང་དྲུག་པ་མེ་གླང་ལ་རྒྱལ་དབང་མཆོག་
ལ་གསེར་ཡིག་འབུལ་བར་དབུས་སུ་ཕེབས། དྲུག་པ་རིན་པོ་ཆེ་ཚངས་
དབྱངས་རྒྱ་མཚོ་པོ་ཏ་ལར་ཕེབས་པ་དང་དུས་འགྲིག ང་བདུན་པ་ས་སྟག་
ལ་སླར་ཕེབས། བོད་དུ་སྡེ་སྲིད་ལ་ཕྱག་འབུལ་ཞུས་པས་གོང་ནས་རེ་ཞིག་
དགོངས་ཕོག་གི་རྣམ་པ་བྱུང་བ་རྐྱེན་ངན་གྲོགས་ཤར་གྱིས་ཐུགས་དམ་འཕེལ།
ང་དགུ་པ་ལྕགས་འབྲུག་ལ་གོང་མས་མཚོ་བདུན་དུ་ལྷ་ཁང་གསར་རྒྱག་
མཛད་པའི་གཙུག་ལག་ཁང་རྟེན་གསུམ་ཐམས་ཅད་རྗེ་འདི་ལ་གཏད། རེ་



སྤྱིའི་ཆོས་སྐོར།
ལྔ་པ་མེ་ཁྱིའི་ལོར་གུ་ཤྲཱིའི་ལུང་དང་གསེར་ཐམ་བྱུང་། རེ་དགུ་པ་ལྕགས་
སྟག་ལོར་དགོན་ལུང་དུ་ཕེབས་ཏེ་དགེ་བའི་བཤེས་གཉེན་དུ་མ་ལ་ཐུགས་
བཞེད་ཀྱི་ཆོས་བཀའ་དང་། སྲས་ཀྱི་ཐུ་བོ་འཇམ་དབྱངས་བཞད་པའི་རྡོ་
རྗེ་ལ་སྲད་རྒྱུད་ནས་བརྒྱུད་པའི་འཇིགས་བྱེད་བཅུ་གསུམ་མའི་དབང་དང་།
ཆོས་རྒྱལ་སྦྲགས་སྒྲུབ་ཀྱི་རྗེས་གནང་ཆིག་བརྒྱུད་མ་བསྩལ། རྒྱ་ནག་ཏུ་
སླར་ཕེབས་ཏེ་རྣམ་དཀར་འཕྲིན་ལས་ཀྱིས་ས་ཀུན་ཁྱབ་པར་བྱེད་བཞིན་དོན་
གསུམ་པ་ཤིང་རྟ། ཕྱི་ལོ་ ༡༧༡༤ ལོར་གཤེགས།（མདོ་སྨད་ཆོས་འབྱུང་བཏུས།）
༈ ༢༢༽ གྲུབ་པའི་དབང་ཕྱུག་ཨ་རྩེ་བློ་བཟང་ཆོས་འཛིན། ལྕང་སྐྱ་ངག་
དབང་ཆོས་ལྡན་གྱི་སློབ་མ། ལྕང་སྐྱ་རོལ་པའི་རྡོ་རྗེ་གདན་སར་བཀོད་རྗེས་
འདི་པ་སྐུ་དྲུང་དུ་བཅར་བཞུགས་མཛད་ཅིང་། གཟབ་གཤར་གྱི་ཡི་གེ་འབྲི་
ཀློག་སོགས་ཕུལ། ཆུ་ཡོས་དུས་འཁྲུག་སྐབས་མན་ཇུའི་དམག་སྒར་དུ་མཆོག་
སྤྲུལ་རིན་པོ་ཆེ་འཛིན་བཟུང་གི་རྣམ་པས་གདན་འདྲེན་ཞུས་སྐབས། ལྕང་
སྐྱ་བླ་བྲང་གི་ཕྱག་མཛོད་པ་ཡན་ནཱང་སོ་ཟེར་བས་ད་རེས་སྤྲུལ་པའི་སྐུ་དམག་
ནང་དུ་རང་དབང་མེད་པར་ཕེབས་དགོས་པ་འདིའི་ཕྱག་གཡོག་ལ་འགྲོ་འདོད་
མཁན་ཡོད་ཚེ་ཤིན་ཏུ་ལེགས། གསོད་སར་འགྲོ་བ་ཡིན་གཤིས་དང་བླང་
གིས་འགྲོ་མཁན་མ་བྱུང་ན་ཚགས་རྒྱག་པ་དཀའ། ང་རང་ནི་ལོ་ཡང་རྒས་
པས་བླ་མ་གོང་མའི་རྟེན་གསུམ་དང་ཕྱག་རྫས་ཕྲན་བུ་ཡོད་པ་འདི་རྣམས་
བསྲུངས་ནས་འདུག་པ་ལས། སྤྲུལ་སྐུའི་རྗེས་སུ་འགྲོ་རྒྱུ་མིན་ཞེས་བཤད་
པ་ན། རྗེ་འདི་པས། ངེད་རང་སྤྲུལ་སྐུ་དགུང་ལོ་བཞིའི་དུས་ནས་ད་ལྟའི་
70



-
-
-
ཆོས་འབྱུང་མུ་ཏིག་ཕྲེང་མཛེས།
བར་(འདི་དུས་སྤྲུལ་སྐུ་དགུང་ལོ་བརྒྱད་ལ་ཕེབས།)འབྲལ་མེད་དུ་ཕྱག་གཡོག་བགྱིས་
པ་ཡིན། ད་ཆ་གནད་འགག་ལ་ཐུག་དུས་བློས་གཏོང་མི་ཕོད་པས་འཆི་ན་
མཉམ་འཆི་དང་། གསོན་ན་མཉམ་གསོན་མིན་པ་མེད་གསུངས་ཏེ་ཕྱག་
གཡོག་ཏུ་ཕེབས། འོན་ཀྱང་ནང་དོན་མན་ཇུ་གོང་མའི་གདན་ཞུ་ཡོད་པས་
དམག་སྒར་ནས་སྐྱོན་གང་ཡང་མ་བྱུང་བར་རིམ་བཞིན་སྤྲུལ་པའི་སྐུ་པེ་ཅིང་
དུ་གདན་དྲངས་པའི་ཕྱག་ཕྱིར་བྱོན། མཆོག་སྤྲུལ་རིན་པོ་ཆེ་ལ་གྲུབ་ཆེན་
དྲིལ་བུ་ཞབས་ལུགས་ཀྱི་དཔལ་འཁོར་ལོ་སྡོམ་པ་ལུས་དཀྱིལ་གྱི་དབང་བཞི་
ཡོངས་སུ་རྫོགས་པ་སྟ་གོན་དང་བཅས་པས་མཚོན་ལྕང་སྐྱ་གོང་མ་ནས་
བརྒྱུད་པའི་བདེ་གསང་འཇིགས་གསུམ་གྱི་རིམ་གཉིས་ཀྱི་ཟབ་ཁྲིད་གསུང་
སྒྲོས་ཞལ་གདམས་དང་བཅས་པ་ལན་མང་དུ་ཕུལ་ཞིང་། ཁྱད་པར་དུ་བདེ་
མཆོག་དྲིལ་བུ་ལུས་དཀྱིལ་གྱི་བསྐྱེད་རྫོགས་ཀྱི་ཉམས་ཁྲིད་ཞལ་ཤེས་དང་
བཅས་པ་ལན་དུ་མའི་བར་དུ་གནང་། ལྕང་སྐྱ་གོང་མའི་གསུང་འབུམ་དུ་
བཞུགས་པའི་ལམ་ཁྲིད་མདོར་བསྡུས་ཀྱི་སྟེང་ནས་དབེན་ས་སྙན་བརྒྱུད་
ལུགས་ཀྱི་ལམ་རིམ་དམར་ཁྲིད་ཐུན་མོང་མ་ཡིན་པ་དང་། གྲུབ་ཆེན་ཚེམ་
བུ་ལུགས་ཀྱི་ཐུགས་རྗེ་ཆེན་པོའི་དམར་ཁྲིད་ཡན་ལག་དང་བཅས་པ་འབུལ་
གནང་མཛད། སྐབས་ཤིག་གོང་མའི་སྲས་ཤིག་གིས་མཆོག་སྤྲུལ་རིན་པོ་
ཆེ་ལ་མ་གུས་པའི་རྣམ་པ་མང་དུ་བགྱིས་པར་སྤྲུལ་པའི་སྐུས་ཀྱང་ཅུང་ཟད་
ཐུགས་ཁྲོས་པའི་ཚུལ་གྱིས་སྲོད་ཐུན་ཞིག་ལ་དཔལ་ལྡན་ལྷ་མོའི་བསྐུལ་བ་
དྲག་ཏུ་མཛད་པས། དེ་ནུབ་མནལ་ལམ་དུ་ལྷ་མོའི་ཞབས་ས་ལ་བརྡབས་



སྤྱིའི་ཆོས་སྐོར།
པས་ས་གཞི་ཐམས་ཅད་ཡོམ་ཡོམ་བྱེད་པ་ཞིག་བྱུང་བ་ཕྱི་ཉིན་རྗེ་འདི་པར་
ཞུས་དུས། ཁོང་ཐུགས་ཤིན་ཏུ་མ་དགྱེས་པའི་ཚུལ་གྱིས། ཁྱེད་ཀྱི་སྐྱེ་བ་
གོང་མ་དེ་བྱམས་སྙིང་རྗེ་བྱང་ཆུབ་ཀྱི་སེམས་འབའ་ཞིག་ལ་ཐུགས་དམ་བྱེད་
པ་མ་གཏོགས་སྐུ་ཚེ་དེ་ལ་ཆོས་སྐྱོང་གི་བསྐུལ་བ་ལན་གཅིག་ཙམ་ལས་གཏོང་
མ་མྱོང་། དགྲ་ལ་ཆོས་སྐྱོང་ཆད་ནས་མངོན་སྤྱོད་ཀྱི་ལས་བྱེད་པ་ལ་ཡ་མཚན་
ཅི་ཡོད། མཐར་བྱད་མ་རྦོད་གཏོང་མཁན་ཞིག་ཡོང་བ་ཡིན་མོད་ཅེས་བཀའ་
བཀྱོན་མཛད་པ་སོགས་བདག་པས་གཞན་གཅེས་པའི་བྱང་ཆུབ་ཀྱི་སེམས་
ལ་ཐུགས་ལྷག་པར་འབྱོངས་པའི་རང་རྟགས་ཟོལ་མེད་དུ་བསྟན། རྗེ་འདི་
ཉིད་ཚེམ་བུ་དམར་ཁྲིད་ཀྱི་སྒོ་ནས་མཎི་དུང་ཕྱུར་གཉིས་ལྷག་སོང་ཞིང་།
གསང་བདེ་འཇིགས་གསུམ་དང་། ཁྱད་པར་དུ་དྲིལ་བུ་ལུས་དཀྱིལ་ལ་ཐུགས་
དམ་གཙོ་བོར་མཛད་པས་ཞིང་བརྗེ་སྐབས་དཔའ་བོ་དང་མཁའ་འགྲོའི་ཚོགས་
ཀྱིས་མཁའ་སྤྱོད་དག་པའི་ཞིང་ཁམས་སུ་གདན་འདྲེན་པའི་རྟགས་མཚན་
ཁྱད་པར་ཅན་མང་དུ་བྱུང་བ་དང་། བདེ་གསང་འཇིགས་གསུམ་གྱི་རྟེན་
བརྟེན་པའི་དཀྱིལ་འཁོར་མངོན་སུམ་དུ་གཟིགས་པར་སྣང་ཞེས་ལྕང་སྐྱ་རོལ་
པའི་རྡོ་རྗེས་ལྷ་ས་བསམ་འགྲུབ་ཁང་གསར་དུ་བདེ་མཆོག་ལུས་དཀྱིལ་གྱི་
བསྐྱེད་རྫོགས་ཀྱི་བཀའ་ཁྲིད་གནང་སྐབས་ཐུའུ་བཀྭན་རིན་པོ་ཆེ་སོགས་ལ་
དངོས་སུ་གསུངས་འདུག་པ་བཅས་རྣམ་ཐར་ཐོར་བུ་ཉུང་བསྡུས་འདི་ཙམ་
ལས་རྒྱས་པ་མ་རྙེད། (ལྕང་སྐྱ་རོལ་པའི་རྡོ་རྗེའི་རྣམ་ཐར་དགེ་ལྡན་བསྟན་པའི་མཛེས་
རྒྱན་ལས་བཏུས།） ༈ ༢༣༽ ལྕང་སྐྱ་རོལ་པའི་རྡོ་རྗེ། མཚན་གཞུན་ཡེ་



ཆོས་འབྱུང་མུ་ཏིག་ཕྲེང་མཛེས།
ཤེས་བསྟན་པའི་སྒྲོན་མེ་དཔལ་བཟང་པོ་ཞེས་ཞུ་བ་ཁོང་ནི་མདོ་སྨད་ལང་
གྲུ་སྡེ་བཞིའི་ནང་ཚན་ནུབ་པདྨའི་སྡེའི་ཆར་རབ་བྱུང་བཅུ་གཉིས་པའི་མེ་བྱ།
ཕྱི་ལོ་ ༡༧༡༧ ལོར་སྐུ་བལྟམས། ཀུན་མཁྱེན་འཇམ་དབྱངས་བཞད་
པས་ངའི་བླ་མའི་སྤྲུལ་སྐུ་འཁྲུལ་མེད་ཡིན་གསུངས་ཤིང་། ༧རྒྱལ་བ་ཡབ་
སྲས་ཐམས་ཅད་ཀྱི་ལུང་མཐུན་གྱིས་དགོན་ལུང་གི་གདན་སར་བཀོད།
དགུང་ལོ་བདུན་པར་ཆུ་བཟང་བློ་བཟང་བསྟན་རྒྱན་པ་ལས་དགེ་བསྙེན་དང་
བར་མ་རབ་བྱུང་གི་སྡོམ་པ་མནོས། དགུང་ལོ་བརྒྱད་པ་ལ་གོང་མ་ཡུང་
ཊིང་གིས་པེ་ཅིང་གི་ཕོ་བྲང་དུ་གདན་དྲངས། ཁྲི་ཆེན་མཆོག་སྤྲུལ་བློ་བཟང་
བསྟན་པའི་ཉི་མ། དཀའ་ཆེན་ཤེས་རབ་དར་རྒྱས། ཨ་རྩེ་ཆོས་རྗེ་སོགས་
བསྟེན་ཏེ་གཞུང་ལུགས་ཀུན་ལ་སྦྱངས་པས་གཞན་དྲིང་མི་འཇོག་པའི་སྤོབས་
པ་བརྙེས། ཨ་རྩེ་ཆོས་རྗེ་ལས་གྲུབ་ཆེན་ཚེམ་བུ་ལུགས་ཀྱི་ཐུགས་རྗེ་ཆེན་
པོའི་དམར་ཁྲིད་ཡན་ལག་དང་བཅས་པ་གསན། ཤིང་ཡོས་ལོར་རྒྱལ་མཆོག་
སྐལ་བཟང་རྒྱ་མཚོ་མགར་ཐར་ནས་དབུས་སུ་གདན་འདྲེན་པར་ཕེབས།
༧རྒྱལ་དབང་མཆོག་དང་། ཁྲི་ངག་དབང་མཆོག་ལྡན་ཡབ་སྲས་གཉིས་
ལས་རི་བོ་དགེ་ལྡན་པའི་སྙན་བརྒྱུད་ཀྱི་གདམས་པ་ཡོངས་རྫོགས་གསན།
སྒོ་མང་ཆོས་གྲྭར་རྟེན་འབྲེལ་བསྟོད་པའི་བཤད་ལུང་གནང་བས་སྙན་གྲགས་
ཀྱིས་འཛམ་གླིང་ཁྱབ་སྟེ་མཁས་རྒུའི་གཙུག་རྒྱན་དུ་བཀུར། མེ་འབྲུག་ལོར་
གཙང་དུ་པཎ་ཆེན་བློ་བཟང་ཡེ་ཤེས་ལས་དགེ་ཚུལ་དང་དགེ་སློང་གི་དངོས་
པོ་ཡང་དག་པར་བཞེས། རྒྱ་ནག་ཏུ་ཆེན་ལུང་ལྷ་སྐྱོང་རྒྱལ་པོར་བདེ་མཆོག་



སྤྱིའི་ཆོས་སྐོར།
གི་དབང་གནང་། ལྕགས་བྱ་ལ་བསྟན་འགྱུར་སོག་སྐད་དུ་བསྒྱུར། པེ་
ཅིང་དུ་དགའ་ལྡན་བྱིན་ཆགས་གླིང་ཕྱག་བཏབ། ས་སྦྲུལ་ལོར་སྐུ་འབུམ་
དང་། དགོན་ལུང་། གསེར་ཁོག་སོགས་སུ་ཟབ་ཆོས་བདུད་རྩིའི་གྲུ་ཆར་
ཕབ། མེ་གླང་ལོར་སླར་དབུས་སུ་ཕེབས། རྒྱུད་སྟོད་སྨད་ཀྱིས་བདེ་གསང་
གི་དབང་ཞུས། ༧གོང་ས་འཇམ་དཔལ་རྒྱ་མཚོ་རྒྱལ་བའི་སྤྲུལ་སྐུར་ངོས་
བཟུང་། ལྷ་སར་ཐུའུ་བཀྭན་རིན་པོ་ཆེ་སོགས་ལ་ཚེམ་བུ་དམར་ཁྲིད་བསྩལ།
ཁོང་གི་གསན་རྒྱུན་ནི། ལྕང་སྐྱའི་གསུང་ཚེམ་བུ་པའི་དམར་ཁྲིད་བདུད་
རྩིའི་ཡང་ཞུན་ལས། ཆོས་འདིའི་བརྒྱུད་པ་ནི། རྒྱལ་བ་རྡོ་རྗེ་འཆང་། རྒྱལ་
ཡུམ་རྡོ་རྗེ་ཕག་མོ། གྲུབ་ཐོབ་གཉན་ཚེམ་བུ་པ་དར་མ་འོད། སྤྱི་བོ་ལྷས་
པ་བྱང་ཆུབ་འོད། བྲག་དམར་བྱང་ཆུབ་ཚུལ་ཁྲིམས། ལྷ་བཙུན་དགོན་
པ༑ ཀུན་སྤང་ཐུགས་རྗེ་བརྩོན་འགྲུས། བྱང་སེམས་རྒྱལ་བ་ཡེ་ཤེས། ཁམས་
སྟོན་གཞོན་ནུ་སེང་གེ ཐམས་ཅད་མཁྱེན་པ་བསོད་ནམས་རྒྱལ་མཚན།
ཐེག་ཆེན་ཆོས་ཀྱི་རྒྱལ་པོ་ཀུན་དགའ་བཀྲ་ཤིས། འཇམ་དབྱངས་དཔལ་
ལྡན་ལེགས་པ། བདག་ཆེན་རྡོ་རྗེ་འཆང་། རྗེ་བཙུན་རྡོ་རིང་པ་ཆེན་པོ།
ཚར་ཆེན་ཆོས་ཀྱི་རྒྱལ་པོ་བློ་གསལ་རྒྱ་མཚོ། འཇམ་དབྱངས་མཁྱེན་བརྩེའི་
དབང་ཕྱུག འཕགས་མཆོག་བྱམས་པ་སྐལ་བཟང་། རྡོ་རྗེ་འཆང་དབང་
ཕྱུག་རབ་བརྟན། བསོད་ནམས་མཆོག་ལྡན། ཀུན་གཟིགས་ལྔ་པ་ཆེན་
པོ་ངག་དབང་བློ་བཟང་རྒྱ་མཚོ། ཡང་ན། ཀུན་སྤང་ཞང་ནས་བྲག་ཁ་
པ་གྲགས་པ་སེངྒེ། བླ་མ་བསོད་ནམས་རྒྱལ་མཚན་མན་འདྲ། ཡང་ན།



ཆོས་འབྱུང་མུ་ཏིག་ཕྲེང་མཛེས།
ཀུན་སྤང་པ་ནས་སྒྲོ་སྨོན་ཅན་པ་རིན་ཆེན་དཔལ། བླ་མ་དམ་པ་མན་འདྲ།
ཡང་ན། བླ་མ་དམ་པ་ནས་འབར་རྒྱལ་མཚན་དཔལ་བཟང་། གྲུབ་ཆེན་
འཕེལ། མཁན་ཆེན་ཚུལ་ཁྲིམས་རྒྱལ་མཚན། རྡོ་རྗེ་འཆང་མཁྱེན་རབ་
ཆོས་རྗེ། རྗེ་རྡོ་རིང་པ་མན་འདྲ། ཡང་ན། བླ་མ་དམ་པ་ནས་ཐུགས་
སྲས་ལོ་ཙཱ་བ་རིན་ཆེན་རྣམ་རྒྱལ། གངས་ཅན་པ་ཀུན་དགའ་དཔལ། ཆོས་
རྗེ་དཀའ་བཞི་པ། མཁྱེན་རབ་རྗེ་མན་འདྲ། ཡང་ན། རྡོ་རིང་པ་ནས་རྗེ་
བཙུན་སྒོ་འུམ་པ་ཀུན་དགའ་ལེགས་པ། ཀུན་མཁྱེན་མཁྱེན་རྩེའི་ཞབས་
བར་གོང་བཞིན། ཀུན་གཟིགས་ལྔ་པ་ཆེན་པོ་ནས་སྒོ་མང་དཔོན་སློབ་ངག་
དབང་འཕྲིན་ལས་ལྷུན་འགྲུབ། རྗེ་ངག་དབང་བློ་བཟང་ཆོས་ལྡན། དྲིན་
ཅན་རྩ་བའི་བླ་མ་གྲུབ་པའི་དབང་ཕྱུག་རྗེ་བློ་བཟང་ཆོས་འཛིན། དེས་བདག་
ལྕང་སྐྱ་རོལ་པའི་རྡོ་རྗེ་ལ་དགྱེས་བཞིན་དུ་གནང་བ་ཡིན་ནོ། ཞེས་གསུངས།
ཤིང་སྤྲེལ་ལ་དགོན་ལུང་གི་ཁྲིར་བཞུགས་ནས་ཚད་མ་རྣམ་འགྲེལ་གྱི་འཛིན་
གྲྭ་གསར་དུ་བཙུགས། མེ་ཕག་ལོར་རི་བོ་རྩེ་ལྔར་ཕེབས་ནས་ཨེ་ཝཾ་དགའ་
འཁྱིལ་ཞེས་པའི་སྒྲུབ་ཁང་བཏབ། ལྕགས་ཡོས་ལོར་རྒྱལ་བའི་བཀའ་འགྱུར་
རོ་ཅོག་མན་ཇུའི་སྐད་དུ་བསྒྱུར། རྒྱལ་བ་བསྐལ་བཟང་རྒྱ་མཚོའི་རྣམ་ཐར་
དང༌། གྲུབ་མཐའ་ཐུབ་བསྟན་ལྷུན་པོའི་མཛེས་རྒྱན། དག་ཡིག་མཁས་
པའི་འབྱུང་གནས་སོགས་ལེགས་བཤད་པོད་དགུ་ཙམ་བརྩམས་ཏེ་བསྟན་
པ་ལ་བྱ་བ་རྒྱ་ཆེར་མཛད་ཅིང་། ལྷག་པར་གྲུབ་དབང་ཚེམ་བུ་པའི་ལུགས་
ཀྱི་སྤྱན་རས་གཟིགས་ཀྱི་དམར་ཁྲིད་མན་ངག་བདུད་རྩིའི་ཡང་ཞུན་ཞེས་



སྤྱིའི་ཆོས་སྐོར།
བྱ་བ་མཛད། དགུང་ལོ་བདུན་ཅུ་པ་རབ་བྱུང་བཅུ་གསུམ་པའི་མེ་རྟ། ཕྱི་
ལོ་ ༡༧༨༦ ལོར་རི་བོ་རྩེ་ལྔར་སྐུ་གཤེགས། （ཁོང་གི་རྣམ་ཐར་དགེ་ལྡན་
བསྟན་པའི་མཛེས་རྒྱན། མདོ་སྨད་ཆོས་འབྱུང་། དུང་དཀར་ཚིག་མཛོད་བཅས་ལས་བཏུས།）
༈ ༢༤༽ ཐུའུ་བཀྭན་བློ་བཟང་ཆོས་ཀྱི་ཉི་མ། ཨ་མདོ་ཕོ་རོད་ལང་གྲུའི་
ཕྱོགས་ཕུན་ཚོགས་གླིང་ལུང་པར་པྲ་སྟིའི་རིགས་སུ་རབ་བྱུང་བཅུ་གཉིས་
པའི་མེ་སྦྲུལ། ཕྱི་ལོ་ ༡༧༣༧ ལོར་འཁྲུངས། ཆུ་ཁྱི་ལོར་དགོན་ལུང་དུ་
སྐུ་གོང་མའི་གདན་སར་ཕེབས། བདེ་རྒུ་ཞལ་སྔ་ནས་ངག་དབང་དགེ་ལེགས་
རྒྱ་མཚོའི་དྲུང་དུ་དགེ་བསྙེན་བསྒྲུབས། དམར་གཙང་དཔོན་ཆུང་བློ་བཟང་
ཆོས་འཛིན་ལས་ཡི་གེ་བསླབས། མེ་ཡོས་ལོར་སུམ་པ་མཁན་ཆེན་ལས་
རབ་ཏུ་བྱུང་། ཆོས་གྲྭར་ཞུགས་ཏེ་ཐུགས་རིག་འགྲན་ཟླ་མེད་པས་བསླབ་
སྦྱངས་ཀྱི་རྩེར་སོན། ས་སྦྲུལ་ལོར་ཐམས་ཅད་མཁྱེན་པ་རོལ་པའི་རྡོ་རྗེ་
དགོན་ལུང་དུ་ཕེབས་པའི་དྲུང་ནས་དགེ་ཚུལ་བསྒྲུབས། བཅུ་དགུ་པ་ཤིང་
ཕག་ལ་དབུས་སུ་ཕེབས་ཏེ་འབྲས་སྒོ་མང་གི་ཆོས་གྲྭར་ཞུགས། ཀུན་མཁྱེན་
འཇིགས་མེད་དབང་པོ་ལས་ལུང་ཆོས་མན་ངག་མཐའ་ཡས་པ་གསན། ཕུར་
བུ་ལྕོག་ཏུ་བླ་མ་བྱམས་པ་རིན་པོ་ཆེ་ལས་འཇམ་དཔལ་ཞལ་ལུང་དང་བདེ་
ལམ་གྱི་ཟབ་ཁྲིད། བདེ་གསང་འཇིགས་གསུམ་གྱི་བསྐྱེད་རྫོགས་ཀྱི་ཁྲིད་
རེས་མོས་སུ་གནང་བ་ལན་མང་དུ་གསན་ཅིང་། ཉེར་གཅིག་པ་མེ་གླང་
ལོར་རྗེ་དེ་ཉིད་ལས་བསྙེན་པར་རྫོགས། ལྕང་སྐྱ་རིན་པོ་ཆེ་དབུས་སུ་ཕེབས་
པ་ལས་ཆོས་བཀའ་རྒྱ་ཆེར་གསན། གཞན་ཡང་པཎ་ཆེན་དཔལ་ལྡན་ཡེ་
76



ཆོས་འབྱུང་མུ་ཏིག་ཕྲེང་མཛེས།
ཤེས་དང་། སྟག་ཕུ་བཞད་པའི་རྡོ་རྗེ། ཡང་དགོན་སྔགས་རམས་པ་སོགས་
ལས་གསན་པ་ཕུལ་ཕྱིན་མཛད། ཉེར་གསུམ་པ་ས་ཡོས་ལ་གཞུང་ནས་ཞྭ་
ལུ་མཁན་པོར་བསྐོས། ས་སྐྱ་བདག་ཆེན་ཀུན་དགའ་བློ་གྲོས་པ་ལ་ཟབ་ཆོས་
མང་དུ་གསན། དགེ་བཤེས་མང་པོར་ལམ་རིམ་མཆན་སུམ་སྦྲགས་སོགས་
ཆོས་བཀའ་རྒྱ་ཆེན་གནང་། ཉེར་ལྔ་པ་ལྕགས་སྦྲུལ་ལ་མདོ་སྨད་དུ་ཕེབས།
སུམ་པ་མཁན་ཆེན་སོགས་བླ་སློབ་ཐམས་ཅད་ཀྱི་ཐུགས་བཞེད་ལྟར་དགོན་
ལུང་གི་ཁྲིར་བཞུགས། སོ་གཅིག་པ་མེ་ཕག་ལ་རྒྱ་ནག་ཏུ་ཕེབས། གོང་
མས་ཧོ་ཐོག་ཐུའི་གོ་ས་དང་ཆན་བཞིའི་ལུང་ལས་ཕུལ། སོ་གཉིས་པར་སླར་
རང་དགོན་དུ་ཕེབས། ང་གཅིག་པ་མེ་ལུག་ལ་བྱ་ཁྱུང་གི་ཁྲིར་ཕེབས་ཏེ་
ལོ་ངོ་གསུམ་བསྐྱངས། ང་གསུམ་པར་སྐུ་འབུམ་བྱམས་པ་གླིང་གི་ཁྲིར་
བཞུགས་ཏེ་འཆད་ཉན་ཡར་ངོའི་ཟླ་ལྟར་འཕེལ། དགོན་སྡེ་མང་དུ་བཏབ་
ཅིང་བྱིན་རྟེན་མང་དུ་བཞེངས། ལྕང་སྐྱ་རོལ་པའི་རྡོ་རྗེའི་རྣམ་ཐར་དང་།
གྲུབ་མཐའ་ཤེལ་དཀར་མེ་ལོང་སོགས་བཀའ་རྩོམ་པོད་བཅོ་ལྔ་ཙམ་མཛད།
གདམས་པ་འདིའི་སྐོར་ལ། དགུང་ལོ་ཉེར་གཅིག་ཐོག་ལྷ་སར་ལྕང་སྐྱ་རྡོ་
རྗེ་འཆང་ལས་ཐུགས་རྗེ་ཆེན་པོའི་བཀའ་སྲོལ་རྣམས་ཀྱི་ནང་ནས་བྱིན་རླབས་
ཀྱི་འཇུག་པ་མྱུར་ཞིང་བསྐྱེད་རྫོགས་ཀྱི་གནད་ཚང་བ་ཚེམ་བུ་པའི་ལུགས་
ཀྱི་དམར་ཁྲིད་འདི་ཐོག་མར་གསན། དགུང་ལོ་ལྔ་བཅུ་པར་སོག་ཡུལ་དུ་
དཀའ་བཅུ་བསྟན་དར་དང་ནང་སོ་རྒྱ་མཚོ་སོགས་ཀྱིས་ཞུས་ངོར་སྐྱ་སེར་
དྲག་ཞན་བརྒྱ་ཕྲག་མང་པོ་ལ་ཉིན་གསུམ་གྱི་རིང་འདིའི་བཤད་པ་ཟབ་ཅིང་



སྤྱིའི་ཆོས་སྐོར།
རྒྱ་ཆེ་བ་བསྩལ། ཡང་སོག་ཡུལ་དུ་ཧུ་པིལ་གཱན་བློ་བཟང་མཆོག་ལྡན་གྱི་
ཤག་ཏུ་ལྕང་སྐྱ་རིན་པོ་ཆེས་མཛད་པའི་ཚེམ་བུ་དམར་ཁྲིད་ཀྱི་ལུང་གནང་།
ང་དྲུག་པར་སྐུ་འབུམ་བྱམས་པ་གླིང་དུ་ཁུར་ལུག་པོ་ཟིའི་བླ་མ་ཁྲི་པ་རབ་
འབྱམས་པ་འཇམ་དབྱངས་གྲགས་པས་ཞུས་པ་བཞིན་དོན་གཉེར་བ་མང་
པོ་ཞིག་དང་། ང་དགུ་པར་བླ་བྲང་བཀྲ་ཤིས་འཁྱིལ་དུ་དགོན་པའི་ཁྲི་གདན་
ཟུར་ཞབས་དྲུང་སྐུ་སྐྱེ་དགེ་འདུན་མང་དང་བཅས་པ། རེ་གཅིག་པར་ཐར་
པ་གླིང་དུ་གཞི་བྱེས་ཀྱི་སེར་སྐྱ་མང་པོ། རེ་གསུམ་པར་སྐྱེད་ཚལ་ནས་རྒྱུར་
ཚང་སྒོམ་པ་སོགས། ཡང་ལོ་དེར་དགོན་ལུང་དུ་སྒོ་མང་དཔོན་སློབ་ལྷ་
བཙུན་མཐུ་སྟོབས་ཉི་མས་ཞུས་ངོར་ཁོང་དང་དགོན་པའི་ཞབས་དྲུང་དང་
ཆོས་རྗེ་བཀའ་རམས་ཉུང་འདུས། བ་ཟ་ཞབས་དྲུང་དང་སྦོས་ཁང་ཞབས་
དྲུང་སོགས་ལྔ་བཅུ་སྐོར། དགུང་ལོ་རེ་ལྔ་པར་སོག་ཡུལ་ནས་རི་བོ་རྩེ་ལྔའི་
རི་ཁྲོད་པ་འཇམ་དབྱངས་བློ་འཕེལ་གྱིས་ཞུས་པ་བཞིན་བཀྲ་ཤིས་ཆོས་འཁོར་
གླིང་དུ་སྦྱིན་བདག་ཝང་བློན་འཁོར་དང་ཧོ་ཐོག་ཐུ་བླ་མས་གཙོས་པའི་དགེ་
འདུན་ཚང་མ། ཇ་སག་གི་མཁན་པོ་བླ་མ་དང་ཞབས་དྲུང་ཏུ་བླ་མ་ཇ་རག་
གི་མཁན་པོ་སོགས་གཞི་བྱེས་ཀྱི་སྐྱ་སེར་ཉིས་སྟོང་ཉེ་བ། ཡང་ལོ་དེར་སོག་
ཡུལ་དཔལ་དར་གླིང་དུ་སྤྱི་སྒེར་གྱིས་ཞུས་ངོར་མང་མ་བཅས་ལ་སྔ་ཕྱིར་
འདིའི་ཁྲིད་བསྩལ་གནང་མཛད། དགུང་ལོ་རེ་དྲུག་པ་རབ་བྱུང་བཅུ་གསུམ་
པའི་ཆུ་ཁྱི། ཕྱི་ལོ་ ༡༨༠༢ ལོར་སྐུ་འདས། （ཁོང་གི་རྟོགས་བརྗོད་པདྨ་
དཀར་པོ། མདོ་སྨད་ཆོས་འབྱུང་། དུང་དཀར་ཚིག་མཛོད་བཅས་ལས་བཏུས།） ༈ ༢༥༽



ཆོས་འབྱུང་མུ་ཏིག་ཕྲེང་མཛེས།
གུང་ཐང་འཇམ་པའི་དབྱངས་དཀོན་མཆོག་བསྟན་པའི་སྒྲོན་མེ། མདོ་སྨད་
མཛོད་དགེ་སྨད་དུ་རབ་བྱུང་བཅུ་གསུམ་པའི་ཆུ་རྟ། ཕྱི་ལོ་ ༡༧༦༢ ལོར་
སྐུ་འཁྲུངས། དགུང་ལོ་བདུན་ཐོག་བཀྲ་ཤིས་འཁྱིལ་དུ་སྐུ་གོང་མའི་གདན་
ཁྲིར་བཀོད། ཀུན་མཁྱེན་འཇིགས་མེད་དབང་པོའི་དྲུང་ནས་རབ་བྱུང་དང་
དགེ་ཚུལ་ཆབས་ཅིག་ཏུ་བསྒྲུབས། དགེ་བའི་བཤེས་གཉེན་བློ་བཟང་རིན་
ཆེན་ལས་ཡི་གེ་འབྲི་ཀློག་དང་། གཞུང་ཆེན་པོ་ལྔའི་རྩ་བ་སོགས་ཐུགས་
འཛིན་གནང་། ཀུན་མཁྱེན་མཆོག་དང་ཐུའུ་བཀྭན་ཆོས་ཀྱི་ཉི་མ་སོགས་
ཀྱི་དྲུང་ནས་སྔ་ཕྱིར་མདོ་སྔགས་ཀྱི་ཆོས་རྒྱུན་མང་པོ་གསན། དགུང་ལོ་
བཅུ་བདུན་པ་ས་ཁྱི་ལོར་དབུས་སུ་ཕེབས་ཏེ་འབྲས་སྒོ་མང་དུ་ཆོས་ཞུགས་
མཛད། རིགས་སྨྲའི་དབང་ཕྱུག་ཧོར་བསྐལ་བཟང་དངོས་གྲུབ་དགེ་རྒན་
དུ་བསྟེན་ནས་ལོ་དགུའི་རིང་བཀའ་པོད་ལྔར་གསན་སྦྱོང་མཐིལ་ཕྱིན་པ་
མཛད། ཉེར་ལྔ་པ་མེ་རྟ་ལ་ལྷ་ས་སྨོན་ལམ་ཆེན་མོར་དགེ་བཤེས་ལྷ་རམས་
པའི་མཚན་བཏགས་གྲྭ་སྐོར་དམ་བཅའ་འགྲན་ཟླ་བྲལ་བ་མཛད། དེའི་ལོ་
མཇུག་ཀུན་མཁྱེན་འཇིགས་མེད་དབང་པོ་དང་ལྷན་རྒྱས་མདོ་སྨད་དུ་ཕྱིར་
ཕེབས། དབུས་སུ་བཞུགས་སྐབས་རྒྱལ་བ་འཇམ་དཔལ་རྒྱ་མཚོའི་དྲུང་
ནས་དགེ་སློང་གི་སྡོམ་པ་མནོས་ཤིང་། ཡོངས་འཛིན་རིན་པོ་ཆེ་ཡེ་ཤེས་
རྒྱལ་མཚན་དང་ཀློང་རྡོལ་བླ་མ་རིན་པོ་ཆེ་རྣམ་གཉིས་ལས་མདོ་སྔགས་ཀྱི་
ཟབ་ཆོས་དུ་མ་གསན། སོ་གཅིག་པ་ཆུ་བྱི་ལོར་བླ་བྲང་དཔོན་ཚང་དང་
གྲྭ་མང་གི་རེ་སྐུལ་ལྟར་བཀྲ་ཤིས་འཁྱིལ་གྱི་ཁྲིར་ཕེབས་ཏེ་ལོ་བདུན་རིང་
79



སྤྱིའི་ཆོས་སྐོར།
ཆོས་སྲིད་གཉིས་ཆར་བཀའ་དྲིན་ཚད་མེད་པས་བསྐྱངས། སོ་དྲུག་པར་
ཐུའུ་བཀྭན་རིན་པོ་ཆེའི་བཀའ་བཞིན་དགོན་ལུང་བྱམས་པ་གླིང་གི་ཁྲི་ཡང་
ཉིས་འཛིན་མཛད། སོ་བདུན་པར་ཀུན་མཁྱེན་མཆོག་གི་ཡང་སྲིད་གདན་
སར་བཀོད་རྗེས་ཁྲི་ཁུར་དགོངས་ཞུ་གནང་། ཀུན་མཁྱེན་མཆོག་སྤྲུལ་རིན་
པོ་ཆེའི་ཡོངས་འཛིན་དུ་བཀུར་བ་ལྟར་དབང་ལུང་མན་ངག་མཐའ་དག་བུམ་
པ་གང་བྱོའི་ཚུལ་དུ་འབུལ་གནང་མཛད། མཛོད་དགེ་དགོན་གསར་དགའ་
ལྡན་རབ་རྒྱས་གླིང་ཕྱག་བཏབ། སོ་བརྒྱད་པར་དགོན་ལུང་གི་ཁྲི་ཁུར་ཡང་
སྤོས། ཞེ་གཉིས་པ་ཆུ་ཕག་ལོར་མཆོད་རྟེན་མཐོང་གྲོལ་ཆེན་མོ་གསར་
བཞེངས་ཀྱི་དབུ་ཚུགས། ཞེ་བཞི་པ་ཤིང་གླང་ལ་ཡོངས་སུ་གྲུབ་སྟེ་རབ་
གནས་དང་དགའ་སྟོན་རྒྱས་པར་མཛད། ལོ་ཤས་རིང་མདོ་སྨད་ལྷོ་བྱང་
གི་དགོན་སྡེ་དུ་མར་ཞབས་ཀྱིས་བཅགས་ཏེ་ཆོས་བཀའ་ཟབ་མོའི་བདུད་རྩིའི་
གྲུ་ཆར་ཕབ། དེ་ནས་སྐུ་མྱ་ངན་ལས་མ་འདས་བར་གཙོ་བོར་དབེན་གནས་
ཡིད་དགའ་ཆོས་འཛིན་དང་བཀྲ་ཤིས་འཁྱིལ་དགོན་པ་གཉིས་སུ་བཤད་སྒྲུབ་
ཟུང་དུ་འབྲེལ་བའི་སྒྲུབ་པ་སྙིང་པོར་མཛད་དེ་མཁས་གྲུབ་གཉིས་ལྡན་གྱི་གོ་
འཕང་མཐོན་པོར་མངའ་བསྒྱུར་ཅིང་། གུང་ཐང་འཇམ་པའི་དབྱངས་ཞེས་
མཚན་སྙན་ཕྱོགས་སུ་རྒྱས། བསྒྲུབ་བྱ་གྲངས་ལས་འདས་པ་དགེ་ཚུལ་
དང་བསྙེན་རྫོགས་ཀྱི་བསླབ་པ་ལ་བཀོད། རྗེའི་བསྟོད་པ་དོན་ལྡན་མ་རྩ་
འགྲེལ་དང་། གཞུང་ཆེན་མོ་རྣམས་ཀྱི་དཀའ་འགྲེལ། བསྡུས་དོན། མཆན་
ཟིན། ཐུའུ་བཀྭན་རིན་པོ་ཆེའི་རྣམ་ཐར་ཆེན་མོ་སོགས་གསུང་འབུམ་པོད་



ཆོས་འབྱུང་མུ་ཏིག་ཕྲེང་མཛེས།
བཅུ་གཅིག་བཞུགས། གདམས་པ་འདིའི་སྐོར་ལ། ཐུའུ་བཀྭན་རྣམ་ཐར་
ལྟར་ན་དགུང་ལོ་སོ་ལྔའི་ཐོག་བཀྲ་ཤིས་འཁྱིལ་དུ་ཐུའུ་བཀྭན་རིན་པོ་ཆེའི་
དྲུང་ནས་འདིའི་ཁྲིད་ཐོག་མར་གསན་པ་ཡིན་པ་འདྲ་ཡང་ཁོང་རང་གི་རྣམ་
ཐར་དུ་མི་གསལ། ཁོང་གི་རྣམ་ཐར་དུ་གསལ་བ་ནི། དགུང་ལོ་ཞེ་
གཅིག ཞེ་གསུམ། ང་དྲུག ང་བདུན་པ་བཅས་ལ་གདན་སར་དོན་གཉེར་
པ་འགའ་དང་དགོན་ལུང་དུ་ཐུའུ་བཀྭན་མཆོག་སྤྲུལ་རིན་པོ་ཆེ་བཅས་ལ་
སྔ་ཕྱིར་འདིའི་ཁྲིད་གནང་འདུག འདིའི་སྐོར་བཀའ་རྩོམ་ཡང་གྲུབ་ཆེན་
ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་སྒྲུབ་ཐབས་བདེ་བ་ཅན་གྱི་མྱུར་
ལམ་ཞེས་བྱ་བ་མཛད། དགུང་ལོ་རེ་གཉིས་པ་རབ་བྱུང་བཅུ་གཉིས་པའི་
ཆུ་ལུག ཕྱི་ལོ་ ༡༨༢༣ ལོར་དགོངས་པ་གཞན་དོན་དུ་གཤེགས། (ཁོང་
གི་རྣམ་ཐར་དད་པའི་པདྨོ་བཞད་པའི་ཉིན་བྱེད་དང་དུང་དཀར་ཚིག་མཛོད་ལས་བཏུས།） ༈
༢༦༽ སྡེ་ཁྲི་རིན་པོ་ཆེ་འཇམ་དབྱངས་ཐུབ་བསྟན་ཉི་མ། མཚོ་སྔོན་རྩེ་
གཞུང་དུ་རབ་བྱུང་བཅུ་གསུམ་པའི་ས་ཕག ཕྱི་ལོ་ ༡༧༧༩ ལོར་འཁྲུངས།
དགུང་ལོ་ལྔ་པར་ཀུན་མཁྱེན་འཇིགས་མེད་དབང་པོས་སྡེ་ཁྲི་གོང་མའི་ཡང་
སྤྲུལ་དུ་ངོས་འཛིན་མཛད། དགུང་ལོ་དྲུག་པར་བཀྲ་ཤིས་འཁྱིལ་གྱི་གདན་
སར་བཀོད། ཀུན་མཁྱེན་མཆོག་ལ་རབ་བྱུང་ཞུས། ཁོང་གི་དྲུང་ནས་
མི་ཏྲ་རྡོར་ཕྲེང་སོགས་ཀྱི་དབང་ལུང་དུ་མ་ཞུས། དཔའ་རིས་དགེ་བཤེས་
འཇིགས་མེད་དམ་ཆོས་ལས་ཀློག་བསླབས། བཅུ་གཅིག་པ་ལ་ཆོས་གྲྭར་
ཞུགས། དགའ་ལྡན་རབ་འབྱམས་པ་དང་། རྐང་ཚའི་དཀའ་བཅུ་གཉིས་



སྤྱིའི་ཆོས་སྐོར།
རིམ་པར་དགེ་རྒན་དུ་བསྟེན་ནས་རིགས་ལམ་ལ་སྦྱངས། བཅུ་བཞི་པ་ལ་
གུང་ཐང་འཇམ་པའི་དབྱངས་བསྟན་པའི་སྒྲོན་མེ་ལས་དགེ་ཚུལ་གྱི་སྡོམ་
པ་བཞེས། གུང་ཐང་རིན་པོ་ཆེ་ཁྲིའི་སྐབས་མདོ་རྒྱན་སྦྱར་བའི་གཟབ་བཤད་
སོགས་ཁྲིད་བཀའ་མང་པོ་གནང་བར་ཟིན་བྲིས་ཀྱང་མཛད། གཞན་ཡང་
ཐུའུ་བཀྭན་ཆོས་ཀྱི་ཉི་མ། རྗེ་འཇིགས་མེད་རིགས་པའི་སེངྒེ་། རྒྱལ་མཁན་
ཆེན་གྲགས་པ་རྒྱལ་མཚན། སྒོ་མང་མཁན་པོ་བློ་བཟང་ཆོས་དར་སོགས་
དམ་པ་མང་པོ་ལས་ཟབ་ཆོས་མཐའ་ཡས་པ་གསན། ཉི་ཤུ་པ་ས་རྟ་ལོར་
གུང་ཐང་འཇམ་པའི་དབྱངས་ལས་བསྙེན་པར་རྫོགས། ཚོགས་ཆོས་ཆག་
མེད་དང་དགེ་སྦྱོར་ལ་ཆིག་དྲིལ་དུ་འབད། དུས་འཁོར་དཔོན་སློབ་ངག་
དབང་དོན་གྲུབ་ལས་དུས་འཁོར་གྱི་དབང་གསན། ཉེར་བདུན་པ་ཤིང་གླང་
ལ་ཚ་གན་པེ་ཤིང་གི་ཁྲིར་བཞུགས་ཏེ་ལོ་གཉིས་བསྐྱངས། སུམ་ཅུ་པ་ས་
འབྲུག་ལོར་ཨ་རུ་ཧོར་ཆེན་གྱི་དཔོན་བེ་ལི་ཡུམ་སྲས་ཀྱིས་གདན་འདྲེན་ཞུས་
པ་བཞིན་ཕེབས། ཧལ་ཧ་རྗེ་བཙུན་དམ་པ་དང་། ཁྲི་ཆེན་འཇིགས་མེད་
ནམ་མཁའ། ཨ་ཀྱཱ་ཡོངས་འཛིན་བློ་བཟང་འཇམ་དབྱངས་རྒྱ་མཚོ་སོགས་
ལས་དབང་བཀའ་དུ་མ་ཞུས། དོ་ལོན་བུ་ལག་དགོན་གསར་འདེབས་ཀྱིས་
དེ་དང་། ཧར་ཆེན་བེ་ལིའི་དགོན་པར་དུས་འཁོར་གྲྭ་ཚང་བཙུགས། དུས་
འཁོར་དབང་ལན་ཁ་ཤས་སོགས་ཆོས་འཁོར་རྒྱ་ཆེར་བསྐོར། རི་བོ་རྩེ་
ལྔར་གནས་མཇལ་དང་ཐུགས་དམ་མཛད་པས་ཉམས་རྟོགས་ཀློང་བརྡོལ།
ལྕང་སྐྱ་ཡེ་ཤེས་བསྟན་པའི་རྒྱལ་མཚན་དང་ཐུགས་འབྲེལ་ཟབ་པར་གྱུར།
82



ཆོས་འབྱུང་མུ་ཏིག་ཕྲེང་མཛེས།
ཞེ་བཞི་པ་ཆུ་རྟ་ལ་གདན་སར་ཆིབས་བསྒྱུར། ཞེ་དྲུག་པ་ཤིང་སྤྲེལ་ལ་ཀུན་
མཁྱེན་མཆོག་གི་བཀས་ཚོགས་ཆེན་ཁྲིར་མངའ་གསོལ། ལོ་རྗེས་མའི་ནག་
ཟླའི་ཚེས་ལ་ཁྲི་ཁུར་སྤོས། མེ་ཁྱི་ལོར་སྨད་དུ་ཕེབས་ཏེ་ཨ་རུ་ཧོར་ཆེན་
བེ་ལིའི་དགོན་དུ་ཀྱི་རྡོར་གྲྭ་ཚང་བཙུགས། ས་གླང་ལ་ཨུནེའི་ཁྲི་མཛད། །
གདན་སར་རྡོར་ཕྲེང་གི་དབང་སོགས་སྔ་ཕྱིར་ཆོས་བཀའ་རྒྱ་ཆེན་བསྩལ།
དབལ་མང་པཎྜིཏ་དང་བཀའ་འགྱུར་པ་ཆེན་པོ་དཀོན་མཆོག་དཔལ་འཛིན་
ལས་ཟབ་ཆོས་དུ་མ་གསན། མེ་སྤྲེལ་ལོར་རོང་པོ་དགོན་ཆེན་གྱི་དུས་འཁོར་
གྲྭ་ཁང་དུ་དུས་འཁོར་དབང་གནང་། རེ་གཉིས་པ་ལྕགས་བྱི་ལ་ཆོས་འཁོར་
སྒར་ཤེར་ཕྱིན་གླིང་གསར་འདེབས་མཛད། ལྕགས་གླང་ལ་པེ་ཅིང་ཡུང་
ཧཱ་གུང་དུ་ལྕང་སྐྱ་ཐམས་ཅད་མཁྱེན་པ་སོགས་ལ་དུས་འཁོར་དབང་གནང་།
དོན་གཅིག་པ་ས་བྱའི་ལོར་གདན་སར་ཀུན་མཁྱེན་གསུམ་པ་འཇིགས་མེད་
རྒྱ་མཚོ་མཆོག་ལ་དུས་འཁོར་དང་བདེ་གསང་འཇིགས་གསུམ་སོགས་ཀྱི་
དབང་རྗེས་གནང་དུ་མ་འབུལ་གནང་མཛད། ཆུ་གླང་ལོར་སླར་ཡང་སྨད་
དུ་ཕེབས། མེ་འབྲུག་ལོ་མཇུག་གདན་སར་ཆིབས་བསྒྱུར། ལྕང་སྐྱ་མཆོག་
སྤྲུལ་དང་ཐུའུ་བཀྭན་སྤྲུལ་པའི་སྐུ་རིན་པོ་ཆེ་སོགས་ལ་དབང་ལུང་བཀའ་
ཁྲིད་དུ་མ་གནང་། རྗེ་ཉིད་ཁོ་ནས་ཁུར་བཞེས་ཀྱིས་ཀུན་མཁྱེན་བཞི་པ་བསྐལ་
བཟང་ཐུབ་བསྟན་དབང་ཕྱུག་ངོས་འཛིན་ཐག་གཅོད་ཀྱིས་ལྕགས་སྤྲེལ་ལོར་
གདན་སར་བཀོད། རྗེ་བཙུན་བྱམས་པའི་རྟོགས་བརྗོད་དང་། དུས་འཁོར་
བསྐྱེད་རིམ། རྡོར་དབྱིངས་དཀྱིལ་ཆོག་སོགས་བཀའ་རྩོམ་མང་དུ་མཛད།



སྤྱིའི་ཆོས་སྐོར།
དགུང་ལོ་གྱ་བཞི་པ་རབ་བྱུང་བཅུ་བཞི་པའི་ཆུ་ཁྱི། ཕྱི་ལོ་ ༡༨༦༢ ལོར་
གཟུགས་སྐུའི་བཀོད་པ་བསྡུས།（མདོ་སྨད་ཆོས་འབྱུང་དང་དུང་དཀར་ཚིག་མཛོད།）
༈ ༢༧༽ བླ་བྲང་ཨ་ཁུ་ཤེས་རབ་རྒྱ་མཚོ། མདོ་སྨད་རྩེ་གཞུང་བྲག་དམར་
མདོ་ཞེས་པའི་སར་རབ་བྱུང་བཅུ་གསུམ་པའི་ཆུ་ཕག ཕྱི་ལོ་ ༡༨༠༣ ལོར་
སྐུ་བལྟམས། ཆུང་དུས་ཁུ་བོ་རྗེ་སང་བླ་མ་ལས་ཀློག་བསླབས། དགུང་
ལོ་བཅུ་དྲུག་པར་བཀྲ་ཤིས་འཁྱིལ་དུ་ཆོས་ཞུགས་ཀྱིས་འཕགས་པ་གནས་
བརྟན་ཆེན་པོ་དཀོན་མཆོག་དགེ་འདུན་ལས་དགེ་བསྙེན་དང་རབ་བྱུང་གི་
སྡོམ་པ་མནོས། དགེ་བའི་བཤེས་གཉེན་ཆེན་པོ་དཀོན་མཆོག་དོན་ཡོད་དང་
མཁྱེན་གཏེར་ངག་དབང་བཀྲ་ཤིས་ལ་ཚད་མ་དང་། གུང་ཐང་བསྟན་པའི་
སྒྲོན་མེ་ལ་བདེ་ལམ་དང་འཇམ་དཔལ་ཞལ་ལུང་གི་ཁྲིད་སོགས་ཆོས་བཀའ་
རྒྱ་ཆེར་གསན། དེའི་ཕྱི་ལོར་གུང་ཐང་འཇམ་པའི་དབྱངས་ལས་དགེ་ཚུལ་
བསྒྲུབས། ཉི་ཤུ་པ་ཆུ་རྟ་ནས་ཕར་ཕྱིན་དང་། དབུ་མ། མཛོད་སོགས་
གཞུང་བཀའ་པོད་ལྔ་དང་སྔགས་རྒྱུད་སྡེ་བཞི་ལ་མཐར་ཕྱིན་པར་སྦྱངས་
ཏེ་མཁས་པའི་ཕུལ་ཏུ་ཕྱིན་པར་གྱུར། ཀུན་མཁྱེན་འཇམ་དབྱངས་བཞད་
པ་འཇིགས་མེད་རྒྱ་མཚོའི་དྲུང་ཡིག་གི་ལས་འགན་བཞེས། ཉེར་བརྒྱད་
པ་ལྕགས་སྟག་ལ་ཀུན་མཁྱེན་མཆོག་ལས་རབ་བྱུང་དགེ་ཚུལ་བསྐྱར་སྒྲུབ་
དང་དགེ་སློང་གི་སྡོམ་པ་མནོས། གཞན་ཡང་རྒྱལ་མཁན་ཆེན་གྲགས་པ་
རྒྱལ་མཚན་དང་། སྡེ་ཁྲི་རིན་པོ་ཆེ་འཇམ་དབྱངས་ཐུབ་བསྟན་ཉི་མ། དབལ་
མང་དཀོན་མཆོག་རྒྱལ་མཚན་སོགས་དམ་པ་སུམ་ཅུ་ཙམ་གྱི་ཞབས་ལ་



--
-
-
ཆོས་འབྱུང་མུ་ཏིག་ཕྲེང་མཛེས།
གཏུགས་ཏེ་དབང་ཁྲིད་མན་ངག་མཐའ་ཡས་པ་གསན། རྗེ་ཙོང་ཁ་པ་ཆེན་
པོའི་བསྟོད་པ་རྩ་འགྲེལ་གྱི་བཤད་ལུང་གི་བརྗེད་བྱང་དང་། གསང་འདུས་
དང་འཇིགས་བྱེད་ཀྱི་བསྐྱེད་རིམ་ཁྲིད་ཡིག སྒྲའི་བརྗེད་བྱང་དབྱངས་ཅན་
རོལ་མཚོ་སོགས་བཀའ་རྩོམ་པོད་ཉི་ཤུ་ཙམ་མཛད། ཕྱིས་སུ་བྲག་རི་དགོན་
དང་། སྨར་ལུང་བཀྲ་ཤིས་ཆོས་འཕེལ་གླིང་། བྲག་དཀར་བྱང་ཆུབ་གླིང་
སོགས་དགོན་སྡེ་མང་པོར་ཕེབས་ཏེ་དབང་ལུང་མན་ངག་གི་བདུད་རྩིའི་གྲུ་
ཆར་ཟད་དུ་མེད་པ་ཕབ་སྟེ་བསྟན་པ་ལ་བྱ་བ་རྒྱ་ཆེན་པོ་མཛད། གདམས་
པ་འདིའི་གསན་རྒྱུན་སྐོར་ཁོང་གི་གསན་ཡིག་ཏུ། འཕགས་པ་ཐུགས་རྗེ་
ཆེན་པོའི་གདམས་པ་ཇོ་བོ་ནས་བརྒྱུད་པ་སྐྱེར་སྒང་ལུགས། དཔལ་མོའི་
ལུགས་ཏེ། རྒྱ་གར་ནས་བྱོན་པ་གཉིས་དང་། ཟླ་རྒྱལ་ལུགས་དང་། ཚེམ་
བུ་ལུགས་ཏེ་ཐུགས་རྗེ་ཆེན་པོའི་དམར་ཁྲིད་རིགས་བཞིར་གྲགས་པ་ལས།
བླ་མ་གཉན་དར་མ་འོད་ལ་རྡོ་རྗེ་རྣལ་འབྱོར་མས་དངོས་སུ་གནང་བའི་ཐུགས་
རྗེ་ཆེན་པོ་ཚེམ་བུ་ལུགས་ཀྱི་དམར་ཁྲིད་ལྕང་སྐྱ་རོལ་པའི་རྡོ་རྗེའི་གསུང་གི་
སྟེང་ནས་མནོས་པའི་བརྒྱུད་པ་ནི། རྒྱལ་བ་རྡོ་རྗེ་འཆང་། རྡོ་རྗེ་རྣལ་འབྱོར་
མ༑ གྲུབ་ཐོབ་གཉན་ཚེམ་བུ་པ་དར་མ་འོད། སྤྱི་ལྷས་པ་བྱང་ཆུབ་འོད།
མཁས་བཙུན་བྱང་ཆུབ་ཚུལ་ཁྲིམས། （སྟག་སྡེ་བྲག་དམར་པ།） ལྷ་བཙུན་
དགོན་གསར་པ། ཀུན་སྤངས་ཐུགས་རྗེ་བརྩོན་འགྲུས（པཎ་ཆེན་ཆོས་རྒྱན་གྱི་
བརྒྱུད་འདེབས་ན་མེད）། བྲག་ཁ་པ་གྲགས་པ་སེངྒེ་། གཞོན་ནུ་སེངྒེ་། རྗེ་
གཞོན་ནུ་ཚུལ་ཁྲིམས། འཇམ་དབྱངས་རིན་ཆེན་རྒྱལ་མཚན། གངས་
༢
[.
]
85



སྤྱིའི་ཆོས་སྐོར།
ཅན་ཀུན་དགའ་དཔལ་བ། འབྲོང་རྩེ་ལྷ་བཙུན་རིན་ཆེན་རྒྱ་མཚོའི་བློ་གྲོས།
པཎ་ཆེན་བཟང་པོ་བཀྲ་ཤིས། པཎ་ཆེན་ཡེ་ཤེས་རྩེ་མོ། རྗེ་སྐྱབས་མཆོག་
དཔལ་བཟང་། དབེན་ས་པ་བློ་བཟང་དོན་གྲུབ། མཁས་གྲུབ་སངས་རྒྱས་
ཡེ་ཤེས། པཎ་ཆེན་བློ་བཟང་ཆོས་ཀྱི་རྒྱལ་མཚན། སྐྱིད་ཤོད་ཞབས་དྲུང་
ངག་དབང་བསྟན་འཛིན་འཕྲིན་ལས། ལྕང་སྐྱ་ངག་དབང་བློ་བཟང་ཆོས་
ལྡན། ཨ་རྩེ་བློ་བཟང་ཆོས་འཛིན། ལྕང་སྐྱ་རོལ་པའི་རྡོ་རྗེ། རྗེ་བློ་བཟང་
ཆོས་ཀྱི་ཉི་མ། འཇམ་པའི་དབྱངས་དཀོན་མཆོག་བསྟན་པའི་སྒྲོན་མེ། སྡེ་
ཁྲི་རིན་པོ་ཆེ་འཇམ་དབྱངས་ཐུབ་བསྟན་ཉི་མ། དེས་བདག་ལའོ། ཡང་
ན༑ འཇམ་པའི་དབྱངས་དཀོན་མཆོག་བསྟན་པའི་སྒྲོན་མེ། དགེ་བའི་
བཤེས་གཉེན་ཆོས་དར་རྒྱས། དེ་ལས་འཇམ་པའི་དབྱངས་ཉིད་ཀྱི་གསུང་
གི་སྟེང་ནས་ཐོབ་བོ། ཡང་ན། རྗེ་བློ་བཟང་ཆོས་ཀྱི་ཉི་མ། ཁྲི་འཇིགས་
མེད་རིགས་པའི་སེངྒེ་། རྡོ་རྗེ་འཆང་དཀོན་མཆོག་རྒྱལ་མཚན། དེས་བདག་
ལའོ། ཡང་ན། ལྷ་བཙུན་དགོན་གསར་པ། ཀུན་སྤངས་ཐུགས་རྗེ་བརྩོན་
འགྲུས། བྱང་སེམས་རྒྱལ་བ་ཡེ་ཤེས། ཁམས་སྟོན་གཞོན་ནུ་སེངྒེ་། བླ་
མ་དམ་པ་བསོད་ནམས་རྒྱལ་མཚན། ཐེག་ཆེན་ཆོས་རྗེ་ཀུན་དགའ་བཀྲ་
ཤིས། འཇམ་དབྱངས་དཔལ་ལྡན་ལེགས་པ། བདག་ཆེན་བློ་གྲོས་རྒྱལ་
མཚན། རྡོ་རིང་པ་ཀུན་བཟང་ཆོས་ཀྱི་ཉི་མ། ཚར་ཆེན་བློ་གསལ་རྒྱ་མཚོ།
འཇམ་དབྱངས་མཁྱེན་བརྩེའི་དབང་ཕྱུག འཕགས་མཆོག་བྱམས་པ་སྐལ་
བཟང་། རྗེ་དབང་ཕྱུག་རབ་བརྟན། མགོན་པོ་བསོད་ནམས་མཆོག་ལྡན།
85



ཆོས་འབྱུང་མུ་ཏིག་ཕྲེང་མཛེས།
རྒྱལ་དབང་ལྔ་པ་ཆེན་པོ། བཙན་པོ་ངག་དབང་འཕྲིན་ལས་ལྷུན་གྲུབ། ལྕང་
སྐྱ་ངག་དབང་བློ་བཟང་ཆོས་ལྡན་མན་འདྲ། བརྒྱུད་པའི་རྣམ་གྲངས་གཞན་
ཤེས་པར་འདོད་ན་གངྒཱ་སོགས་ལ་བལྟའོ། །ཞེས་གསུངས། དགུང་ལོ་
དོན་གསུམ་པ་རབ་བྱུང་བཅོ་ལྔ་པའི་ཤིང་ཕག ཕྱི་ལོ་ ༡༨༧༥ ལོར་སྐུ་
གཤེགས།（ཁོང་གི་རྣམ་ཐར་དད་པའི་ཆུ་གཏེར་འཕེལ་བའི་ཟླ་ཤེལ། གསན་ཡིག་མདོ་
སྔགས་ཟབ་རྒྱས་བདུད་རྩིའི་རྒྱ་མཚོ་ལས་སྐྲ་རྩེས་བླངས་པའི་ཆུ་ཐིགས། དུང་དཀར་ཚིག་
མཛོད་ལས་བཏུས།）༈ ༢༨༽ ཨ་རོལ་བློ་བཟང་ལུང་རིགས་རྒྱ་མཚོ། མདོ་
སྨད་རེབ་གོང་སྤྱང་ལུང་དུ་རབ་བྱུང་བཅུ་གསུམ་པའི་ཤིང་གླང་། ཕྱི་ལོ་
༡༨༠༥ ལོར་སྐུ་འཁྲུངས། དགུང་ལོ་དྲུག་ཐོག་རོང་པོ་དགོན་ཆེན་དུ་གདན་
དྲངས། དགུང་ལོ་བདུན་པར་རོང་སྤྲུལ་དགེ་འདུན་མཁྱེན་རབ་ལས་དགེ་
ཚུལ་བསྒྲུབས། ཉི་ཤུ་པར་རྗེ་གསེར་ཁང་རྡོ་རྗེ་འཆང་གི་དྲུང་ནས་བསྙེན་
རྫོགས་ཀྱི་སྡོམ་པ་བཞེས། སྔ་ཕྱིར་༧ཤར་སྐལ་ལྡན་སྐུ་ཕྲེང་བཞི་པ་ཆོས་
གྲགས་རྒྱ་མཚོ། རོང་རྒན་དགེ་འདུན་མཁྱེན་རབ། ཤིང་བཟའ་པཎྜིཏ།
ཁྲི་བློ་བཟང་རྒྱལ་མཚན་སེངྒེ་། གསེར་ཁང་རྡོ་རྗེ་འཆང་། བསོད་གྲགས་
དཀོན་མཆོག་རྒྱ་མཚོ། ཨ་ཁུ་ཤེས་རབ་རྒྱ་མཚོ་སོགས་ཆོས་འབྲེལ་དངོས་
ཐོབ་ཀྱི་བླ་མ་སུམ་ཅུར་ཉེ་བའི་ཞབས་པད་ཡུན་དུ་བསྟེན་ཅིང་། ཁྱད་པར་
ཡབ་རྗེ་གསེར་ཁང་པའི་ཐུགས་ཀྱི་སྲས་གཅིག་ཏུ་གྱུར། མདོ་སྔགས་གཞུང་
ལུགས་རྒྱ་མཚོར་གསན་བསམ་མཐར་ཕྱིན་པ་མཛད། རིམ་གཉིས་ཀྱི་རྟོགས་
པ་ཀློང་དུ་བརྡོལ། ཉེར་ལྔ་པ་ལ་ཡབ་རྗེ་གསེར་ཁང་པའི་མདུན་རི་ཁྲོད་དུ་



སྤྱིའི་ཆོས་སྐོར།
བྱོན་པ་ནས་བཟུང་འདི་སྣང་གི་བྱ་གཞག་ཐམས་ཅད་རྒྱབ་ཏུ་བསྐྱར་ཏེ་དགེ་
སྦྱོང་གི་ཡོན་ཏན་འབའ་ཞིག་ལ་གནས། དབེན་གནས་བརྒྱ་ཕྲག་མང་པོར་
སྒྲུབ་བརྒྱུད་བསྟན་པའི་རྒྱལ་མཚན་འཛུགས་པར་མཛད། མཁན་བུ་སྟོང་
ཕྲག་ལྔ་ཙམ་བྱུང་། དགུང་ལོ་སུམ་ཅུ་ཙམ་ནས་བཟུང་རྒྱུད་སྡེ་སྤྱི་དང་ཁྱད་
པར་དུ་ཐུགས་རྗེ་ཆེན་པོ་རྒྱལ་བ་རྒྱ་མཚོ། འཇིགས་བྱེད། བདེ་མཆོག་
དྲིལ་བུ་པ། ནཱ་རོ་མཁའ་སྤྱོད་མ་རྣམས་ཀྱི་ཟབ་ལམ་རིམ་གཉིས་ཐུགས་
དམ་གྱི་མཐིལ་དུ་མཛད། ལོ་ལྟར་ཟླ་བ་བདུན་བརྒྱད་ཙམ་རེ་ལ་མཆོད་འབུལ་
རྒྱ་ཆེན་པོ་མཛད། འཇིགས་བྱེད་ཀྱི་དབང་ཚར་བདུན་ཅུ་དོན་གཅིག་དང་།
བདེ་མཆོག་གི་དབང་ཞེ་གསུམ། ཐུགས་རྗེ་ཆེན་པོའི་དབང་སོ་གཅིག་སོགས་
རྒྱུད་སྡེའི་ལྷ་ཕལ་ཆེར་གྱི་དབང་རྗེས་གནང་ལན་འགའ་རེ་དང་། ལམ་རིམ་
ཆེན་མོའི་བཤད་ལུང་འགའ་དང་བདེ་ལམ་གྱི་ཁྲིད་ཚར་ཉེར་གཅིག་སོགས་
ལེགས་བཤད་བྱིན་རླབས་ཀྱི་ཆར་ཕབ། མདོ་ཁམས་སྨད་ཕྱོགས་ཀྱི་སྐྱེས་
བུ་དམ་པ་ཕལ་མོ་ཆེ་སློབ་མར་གྱུར། ང་གཅིག་པ་ཤིང་གླང་ལ་ལྕང་ལུང་
སྒར་གསར་དགའ་ལྡན་ཆོས་འཕེལ་གླིང་ཕྱག་བཏབ། དོན་དྲུག་པ་ལ་སོག་
ཡུལ་དུ་ཕེབས་ཏེ་ཆོས་འཁོར་རྒྱ་ཆེར་བསྐོར། སྨྱུང་གནས་ཀྱི་ཆོ་ག་དང་།
ཕྱག་དྲུག་པའི་གཏོར་སྒྲུབ། འཇིགས་བྱེད་སྦྱིན་སྲེག་གི་ངག་འདོན་སོགས་
བཀའ་འབུམ་པོད་གསུམ་ལྷག་བཞུགས། དགུང་ལོ་གྱ་བཞི་པ་རབ་བྱུང་
བཅོ་ལྔ་པའི་ས་བྱི། ཕྱི་ལོ་ ༡༨༨༨ ལོར་དགོངས་པ་ཆོས་དབྱིངས་སུ་
ཐིམ། (རོང་པོ་དགོན་ཆེན་གྱི་གདན་རབས་དང་དུང་དཀར་ཚིག་མཛོད་ལས་བཏུས།）
88



ཆོས་འབྱུང་མུ་ཏིག་ཕྲེང་མཛེས།
༈ ༣༡༽ ཞྭ་དམར་རྡོ་རྗེ་འཆང་དགེ་འདུན་བསྟན་འཛིན་རྒྱ་མཚོ། མཚོ་
སྔོན་ཆོས་ལུང་དུ་རབ་བྱུང་བཅུ་བཞི་པའི་ཆུ་བྱི། ཕྱི་ལོ་ ༡༨༥༢ ལོར་
སྐུ་བལྟམས། དགུང་ལོ་གསུམ་པར་སྐུ་མཆེད་སྤྲུལ་སྐུ་བློ་བཟང་བསྟན་པ་
རྒྱ་མཚོས་ཞྭ་དམར་སྐུ་ཕྲེང་གསུམ་པའི་ཡང་སྲིད་དུ་ངོས་འཛིན་གནང་།
དགུང་ལོ་བཞི་པར་འཁྲུངས་གཞིས་སུ་ཁྲི་འདོན་རྟེན་འབྲེལ་ཙམ་ཞུས། རོང་
བོ་ཨ་ལགས་ཞེས་གྲགས་པའི་རབ་འབྱམས་པ་བློ་བཟང་བསྟན་འཛིན་ལས་
ཀློག་བསླབས། བརྒྱད་པ་ལ་ཐར་ཤུལ་རིན་པོ་ཆེའི་དྲུང་ནས་རབ་ཏུ་བྱུང་།
དགུ་པར་ཨ་རིག་དགོན་ཆེན་དུ་ཤིང་བཟའ་རྡོ་རྗེ་འཆང་ལས་འཇིགས་བྱེད་
ལྷ་བཅུ་གསུམ་མའི་དབང་གསན། བཅུ་གཅིག་པར་ལཱ་མོ་བདེ་ཆེན་དུ་ཁྲི་
འདོན་ཞུས། བཅུ་བཞི་པར་ལཱ་མོའི་ཆོས་གྲྭར་ཞུགས་ཏེ་སྟག་རི་རབ་འབྱམས་
པ་བློ་བཟང་ཉི་མ་སོགས་ལས་དཔེ་ཁྲིད་ཞུས། བཅོ་ལྔ་པར་རེབ་གོང་དུ་ཨ་
རོལ་རྡོ་རྗེ་འཆང་ཐོག་མར་མཇལ་བ་ནས་བཟུང་བླ་མའི་གཙོ་བོར་བསྟེན།
བཅོ་བརྒྱད་པར་རི་ཁྲོད་དུ་ཕེབས། གཡང་རོང་བློ་བཟང་དོན་གྲུབ་ལས་
སྙན་ངག་གསན། བཅུ་དགུ་པར་ཨ་རོལ་རིན་པོ་ཆེའི་བཀའ་བཀོད་ལྟར་
བཀྲ་ཤིས་འཁྱིལ་དུ་ཨ་ཁུ་ཤེས་རབ་རྒྱ་མཚོའི་ཞབས་ལ་གཏུགས་ཏེ་དབང་
ལུང་ཁྲིད་བཀའ་རྒྱ་ཆེར་གསན། ཞང་སྟོན་བསྟན་པ་རྒྱ་མཚོ་ལའང་སྔ་ཕྱིར་
ཆོས་བཀའ་དུ་མ་ཞུས། ཉི་ཤུ་པར་རྗེ་ཤེས་རབ་རྒྱ་མཚོ་ལས་བསྙེན་པར་
རྫོགས། ཨ་རོལ་རིན་པོ་ཆེ་དང་གྲུབ་དབང་འཇིགས་མེད་བསམ་གཏན་
པ་སོགས་ལ་ཆོས་རྒྱུན་འབུལ་རེས་ཀྱིས་བླ་སློབ་གཉིས་ཀར་གྱུར། གཞན་



སྤྱིའི་ཆོས་སྐོར།
ཡང་། བཀྲ་ཤིས་འཁྱིལ་གྱི་མཁན་ཆེན་ངག་དབང་ཐུབ་བསྟན་རྒྱ་མཚོ། སེ་
ར་པ་འཇིགས་མེད་རྒྱ་མཚོ། རྒན་གྱའི་ཚེ་མཚམས་པ་ཤེས་རབ་རྒྱ་མཚོ།
རྡོ་བིས་ལྷ་རམས་པ་བློ་བཟང་བསྟན་འཛིན། ཨ་མཆོག་རྡོ་རམས་པ་བསམ་
གཏན་རྒྱ་མཚོ། ཅོ་ནེ་རྡོ་རམས་པ་དགེ་འདུན་དཔལ་བཟང་། བིས་མདོ་
ལྷ་རམས་པ་བསྟན་པ་ཡར་འཕེལ། སྐུ་འབུམ་དགེ་བཤེས་སངས་རྒྱས་ཆོས་
གྲགས། ཚྭ་འདམ་ཞབས་དྲུང་འཇམ་དབྱངས་ཚུལ་ཁྲིམས་རྒྱ་མཚོ་སོགས་
དམ་པ་དུ་མ་ལས་མདོ་སྔགས་རིག་གནས་དང་བཅས་པར་གསན་བསམ་
དཔྱིས་ཕྱིན་པ་མཛད་དེ་མཁས་གྲུབ་རྒྱ་མཚོའི་གཙུག་རྒྱན་དུ་གྱུར། ཉེར་
གསུམ་པ་ཤིང་ཁྱི་ལ་སྒོས་སྟེང་དུ་རྗེའི་བཀའ་འབུམ་གྱི་བཀླག་ལུང་གནང་།
ཤིང་བྱ་ལ་སྒོ་དམར་དུ་སྐུ་ཚེ་འདིའི་བླ་མེད་ཀྱི་དབང་གི་ཐོག་མ་འཇིགས་
བྱེད་དཔའ་བོ་གཅིག་པའི་དབང་བསྐུར་མཛད། སོ་དྲུག་པ་མེ་ཕག་ལ་མཚེར་
མོ་ཆེའམ་རི་ཁྲོད་བསམ་གཏན་ཆོས་སྡིངས་སུ་བྱོན་ཏེ་བཅད་རྒྱ་དང་། མཆོད་
འབུལ། ཉམས་བཞེས། དབང་ཁྲིད་མན་ངག འཆད་རྩོད་རྩོམ་གསུམ་
སོགས་ཀྱིས་དུས་འདའ་བར་མཛད། ས་གླང་ལ་བྱ་ཁྱུང་དུ་མཆོད་འབུལ་
མཛད་སྐབས་བདུད་རྩི་བབས། རྨ་ལྷོ་བྱང་གི་རི་ཁྲོད་དང་། བྱང་རྒྱུད་
ཙོང་ཁ་དང་འཇུ་ལག་ཕྱོགས། ལཱ་མོའི་གདན་ས་དགོན་མ་ལག གསེར་
ཁོག་དང་སྐུ་འབུམ། བྱ་ཁྱུང་དགོན་མ་ལག རོང་པོ་དགོན་མ་ལག་སོགས་
དགོན་སྒྲུབ་སྡེ་མང་པོར་ཟབ་ཆོས་བདུད་རྩིའི་ཆར་རྒྱུན་ཕབ། ཆུ་ཡོས་ལ་
དབེན་གནས་བསམ་གཏན་གླིང་དུ་བཤད་གྲྭ་བཙུགས། ལྡི་ཚའི་དགོན་གནས་
90



ཆོས་འབྱུང་མུ་ཏིག་ཕྲེང་མཛེས།
གསར་པར་སྤོས། ང་ལྔ་པ་མེ་རྟ་ལ་སྐུ་འབུམ་དུ་རྒྱལ་བ་ཐུབ་བསྟན་རྒྱ་མཚོར་
མཇལ། རྒྱལ་དབང་མཆོག་ལ་དབང་ཁྲིད་དུ་མའི་རྒྱུན་འབུལ་གནང་མཛད།
བོད་གཞུང་ནས་ཡོངས་འཛིན་པཎྜིཏ་ནོ་མོན་ཧན་གྱི་གདན་ཐོབ་འབུལ་བཞེས་
བསྐྱངས། ལམ་ཁྲིད་དགེ་ལེགས་འོད་སྣང་འགྱེད་པའི་ཉིན་བྱེད་དང་། ཨ་
རོལ་རིན་པོ་ཆེ་དང་། ཤིང་བཟའ་རྡོ་རྗེ་འཆང་། ཀིརྟི་བློ་བཟང་འཕྲིན་
ལས་སོགས་དམ་པ་དུ་མའི་རྣམ་ཐར་སོགས་བཀའ་འབུམ་པོད་དགུ་ཙམ་
བཞུགས། གདམས་པ་འདིའི་སྐོར་ལ། ཁོང་གིས་འདིའི་ཁྲིད་ཨ་རོལ་རིན་
པོ་ཆེ་ལས་གསན་པ་ཡིན་འདྲ་ཡང་རྣམ་ཐར་དུ་སུ་ལས་གསན་མི་གསལ་ལ།
གསན་ཡིག་མ་རྙེད། རྣམ་ཐར་དུ་གསལ་བ་ནི། དགུང་ལོ་སོ་དྲུག་སྟེང་
འདིའི་སྒྲུབ་ཐབས་སྒོ་ནས་མ་ཎི་བྱེ་བ་ལྔ་གྲངས་གསོག་མཛད། སོ་དགུ་པ་
ལྕགས་སྟག་ལོར་འགྲོ་མགོན་ཞབས་དཀར་མཆོག་སྤྲུལ་རིན་པོ་ཆེ་ཆེད་གཉེར་
གྱིས་ཕེབས་པར་བན་གྲོའི་སྒྲུབ་ཁང་གི་མཚམས་ཁོང་ནས་འདིའི་ཁྲིད་བསྩལ།
དགུང་ལོ་ཞེ་བཞི་པར་མ་ཕྱག་དགོན་དུ་དོན་གཉེར་ཅན་འགར་འདིའི་སྒྲུབ་
ཐབས་ཀྱི་ལུང་གནང་། ཞེ་བདུན་པ་ལ་མཆོད་རྟེན་རྐེའི་དགོན་པར་འདུན་
ལྡན་འགའ་དང་། ཡང་ཁྲི་ཀའི་རྗེ་སྒོ་མང་པ་ཆེན་པོ་ཆེད་གཉེར་གྱིས་ཕེབས་
པ་དང་། ཞེ་བརྒྱད་པར་ཡང་དགོན་དེར་ཨ་རུ་ཧོར་ཆེན་གནམ་སྔོན་ཧོ་
ཐོག་ཐུ་རྣམས་ལ་སྔ་ཕྱིར་འདིའི་ཁྲིད་གནང་བར་མཛད། མཐར་དགུང་
ལོ་རེ་གཅིག་པ་རབ་བྱུང་བཅོ་ལྔ་པའི་ཆུ་བྱི། ཕྱི་ལོ་ ༡༩༡༢ ལོར་དགོངས་
པ་གཞན་དོན་དུ་གཤེགས།（ཁོང་གི་རྣམ་ཐར་ཆེན་མོ་དད་ལྡན་མགྲིན་རྒྱན་དང་དུང་



སྤྱིའི་ཆོས་སྐོར།
དཀར་ཚིག་མཛོད་ལས་བཏུས།） ༈ ༣༠༽ གཙང་སྟོན་བསྟན་འཛིན་ཆོས་
འཕེལ། ཞྭ་དམར་པཎྜིཏ་དགེ་འདུན་བསྟན་འཛིན་རྒྱ་མཚོའི་སློབ་མ་གཙོ་
བོ་ཞིག་ཡིན་ལ། ཡབ་རྗེ་ཀིརྟི་བློ་བཟང་འཕྲིན་ལས་ཀྱི་སློབ་མའི་གྲས་སུའང་
འབྱུང་། ཞྭ་དམར་ཚང་ལས་སུམ་རྟགས་དང་། ཨ་རོལ་བློ་བཟང་ལུང་
རིགས་རྒྱ་མཚོའི་བཀའ་འབུམ་གྱི་ལུང་། ལམ་རིམ་ཆེན་མོའི་ཁྲིད་སོགས་
གསན། གྲུབ་དབང་འཇིགས་མེད་བསམ་གཏན་ཚང་ལ་སྙན་ངག་གི་མཛུབ་
ཁྲིད་གནང་། ཁྲི་རྒན་འཇམ་པའི་དབྱངས་ཐུབ་བསྟན་རྒྱ་མཚོར་ཟླ་བ་གཅིག་
རིང་ལམ་རིམ་ཆེན་མོའི་བཤད་པ་དང་ཡིག་སྣ་འགའི་ལུང་སོགས་བསྩལ།
རྫོང་དཀར་མཎི་པ་སྐུ་ཕྲེང་ལྔ་པ་བློ་བཟང་ཆོས་འཕེལ་རྒྱ་མཚོ་དང་། བཟང་
པོ་སྐུ་ཕྲེང་དྲུག་པ་བློ་བཟང་བསྟན་པའི་ཉི་མ་སོགས་ལ་དབང་ལུང་མན་ངག་
དུ་མ་གནང་བ་བཅས་ཐོར་བུ་མདོར་བསྡུས་ཙམ་ལས་རྣམ་ཐར་ཞིབ་གསལ་
མ་རྙེད་ལ། ཁོང་བླ་བརྒྱུད་ཀྱི་མཚམས་འདིར་བྱུང་བར་གཞིགས་ན་ཀིརྟི་
བློ་བཟང་འཕྲིན་ལས་ཀྱིས་ཚེམ་བུ་དམར་ཁྲིད་གསན་ས་འདི་པ་ཡིན་དགོས་
པར་འདུག་ཀྱང་། གཤམ་དུ་འབྱུང་བ་ལྟར་རྗེ་བློ་བཟང་འཕྲིན་ལས་ཀྱིས་
གསན་ས་ནི་བཀྲ་ཤིས་འཁྱིལ་གྱི་སྨད་སོག་ནོར་བུ་སྤྲུལ་སྐུ་འཇིགས་མེད་
བསྟན་པའི་རྒྱ་མཚོ་ཡིན་འདུག་ལ། དེ་མིན་བླ་མ་གཞན་ལ་གསན་པའི་ལོ་
རྒྱུས་ཀྱང་རྣམ་ཐར་ཆེན་མོ་དང་གསན་ཡིག་གཉིས་ཀར་མི་སྣང་བས་འདི་
ལ་དཔྱད་དགོས་པ་ཞིག་འདུག （ཞྭ་དམར་ཚང་གི་རྣམ་ཐར་ཆེན་མོ། ཀིརྟི་བློ་བཟང་
འཕྲིན་ལས་ཀྱི་རྣམ་ཐར་ཆེན་མོ། སྤྱང་ལུང་ཁྲི་རྒན་ཚང་གི་རྣམ་ཐར། རོང་བོ་དགོན་ཆེན་



-
-
གྱི་གདན་རབས་བཅས་ནས་བཏུས།） ༈ ༣༡༽ ༧སྐྱབས་མགོན་ཀིརྟི་སྐུ་ཕྲེང་
བརྒྱད་པ་༧ཀུན་གཟིགས་བློ་བཟང་འཕྲིན་ལས་དཀོན་མཆོག་བསྟན་པ་རྒྱ་
ལོ་ལྔའི་ཐོག་སྐྱབས་མགོན་༧ཀུན་མཁྱེན་འཇམ་དབྱངས་བཞད་པ་འཇིགས་
མེད་རྒྱ་མཚོ་མཆོག་གིས་༧སྐྱབས་མགོན་ཀིརྟི་སྐུ་གོང་མའི་ཡང་སྲིད་དུ་ངོས་
འཛིན་མཛད། ཤིང་སྟག ཕྱི་ལོ་ ༡༨༥༤ དགུང་ལོ་དྲུག་པའི་ཐོག་གདན་
ས་སྟག་ཚང་ལྷ་མོར་ཁྲི་འདོན་མཛད། རྡོ་རྗེ་འཆང་དཀོན་མཆོག་སྨོན་ལམ་
ལས་རབ་བྱུང་དང་དགེ་ཚུལ་གྱི་སྡོམ་པ་བཞེས། རྗེ་ཐུབ་བསྟན་མཐའ་ཡས་
པ་དང་། རྒྱལ་ཚབ་དཀོན་མཆོག་སྨོན་ལམ་རྣམ་གཉིས་རིགས་ཀྱི་ཅོད་པན་
དུ་བཞེས་ཏེ་མདོ་སྔགས་རིག་གནས་དང་བཅས་པར་གསན་བསམ་མཐིལ་
ཕྱིན་པ་མཛད། ལྕགས་སྤྲེལ། ཕྱི་ལོ་ ༡༨༦༠ དགུང་ལོ་བཅུ་གཉིས་པའི་
ཐོག་མཚན་ཉིད་ཞབས་ཕྱི་གསར་འཛུགས་ཀྱིས་རྒྱ་བོད་ཀྱི་གཞུང་ཆེན་མོ་
རྣམས་ལ་བརྒལ་བརྟག་བགྲོ་གླེང་གིས་རིགས་ལུང་གི་མཁྱེན་རྩལ་མེ་ལྟར་
འབར་བས་མཁས་པའི་སྙན་གྲགས་ཕྱོགས་བཅུར་འཕེལ་བས་ཀིརྟི་མཁས་
ཆེན་ཚང་ཞེས་གྲགས། ས་འབྲུག ཕྱི་ལོ་ ༡༨༨༦ དགུང་ལོ་ཉི་ཤུ་པའི་
ཐོག་ཏཱ་རོ་འཇམ་དབྱངས་ཀྱིས་ཚོ་བདུན་དགོན་པ་ཕུལ། ལྕགས་རྟ། ཕྱི་
ལོ་ ༡༨༧༠ དགུང་ལོ་ཉེར་གཉིས་པའི་ཐོག་རྔ་པ་ཀིརྟི་དགོན་དགེ་ལྡན་
ལེགས་བཤད་གླིང་ཕྱག་འདེབས་མཛད། ཆུ་སྤྲེལ། ཕྱི་ལོ་ ༡༨༧༢ དགུང་



སྤྱིའི་ཆོས་སྐོར།
ལོ་ཉེར་བཞི་པའི་ཐོག་ཁུ་ཞང་ངག་དབང་ཆོས་འཕེལ་དཔལ་བཟང་པོའི་ཞལ་
སྔ་ནས་བསྙེན་རྫོགས་ཀྱི་སྡོམ་པ་བཞེས། ཆུ་མོ་བྱ། ཕྱི་ལོ་ ༡༨༧༣ དགུང་
ལོ་ཉེར་ལྔའི་ཐོག་རྔ་པ་ཀིརྟིའི་དགོན་གསར་དུ་བཤད་གྲྭ་གསར་འཛུགས་
མཛད། མེ་གླང་། ཕྱི་ལོ་ ༡༨༧༧ ཉེར་དགུ་པའི་ཐོག་སྨད་སོག་ནོར་བུ་
སྤྲུལ་སྐུ་འཇིགས་མེད་བསྟན་པ་རྒྱ་མཚོའི་དྲུང་ནས་ཚེམ་བུ་པའི་དམར་ཁྲིད་
འདི་གསན། ས་ཡོས། ཕྱི་ལོ་ ༡༨༧༩ དགུང་ལོ་སོ་གཅིག་པའི་ཐོག་ཁྲི་
བྱང་སྤྲུལ་སྐུ་བློ་བཟང་ཚུལ་ཁྲིམས་དཔལ་ལྡན་པ་སྟག་ཚང་ལྷ་མོར་ཕེབས་
ཏེ་ཞལ་སློབ་ཏུ་གྱུར། རྒྱུད་དང་མཚན་ཉིད་གཉིས་ཀར་དག་ཐེར་མཛད།
སོ་ལྔ་པ་ཆུ་འབྲུག་ལ་རྐྱང་ཚའི་དྲེལ་ནག་ཅན་དམ་ལ་བཏགས་ཏེ་བསྟན་སྲུང་
རྡོ་རྗེ་དཔའ་བོ་རྩལ་ཞེས་མཚན་གྱིས་གཟེངས་བསྟོད་ནས་སྒོས་ཀྱི་བཀའ་སྲུང་
དུ་མངའ་གསོལ། ཚ་ཁོའི་ཀིརྟིའི་མ་དགོན་དུ་རྒྱུད་སྟོད་དང་ཚོ་བདུན་དུ་
རྒྱུད་སྨད་གསར་འཛུགས་དང་དག་ཐེར་མཛད། ས་གླང་། ཕྱི་ལོ་ ༡༨༨༩
དགུང་ལོ་ཞེ་གཅིག་པའི་ཐོག་ད་ཚང་དགེ་བཤེས་རིན་པོ་ཆེ་བྱང་ཆུབ་འོད་
ཟེར་མཇལ་བ་ནས་བཟུང་ཁྲིད་ལུང་དུ་མ་གསན། ལྕགས་ཡོས། ཕྱི་ལོ་
༡༨༩༡ དགུང་ལོ་ཞེ་གསུམ་པའི་ཐོག་ཧོར་ཚང་ཀིརྟི་དགོན་དགེ་ལྡན་བསྟན་
འཕེལ་གླིང་དུ་བཤད་གྲྭ་གསར་འཛུགས་མཛད། ཤིང་ལུག ཕྱི་ལོ་ ༡༨༩༥
དགུང་ལོ་ཞེ་བདུན་པའི་ཐོག་མཛོད་དགེའི་དམར་མོ་ཐང་དུ་ཤིང་བཟའ་རྡོ་
རྗེ་འཆང་གི་ཞལ་སྔ་ནས་དུས་འཁོར་དབང་ཆེན་གསན། མེ་སྤྲེལ། ཕྱི་
ལོ་ ༡༨༩༦ དགུང་ལོ་ཞེ་བརྒྱད་པ་ལ་རྔ་པ་ཀིརྟི་དགོན་དུ་རྒྱུད་སྟོད་གྲྭ་



ཆོས་འབྱུང་མུ་ཏིག་ཕྲེང་མཛེས།
ཚང་དང་སྟག་ཚང་ལྷ་མོར་དུས་འཁོར་གྲྭ་ཚང་གསར་འཛུགས་མཛད། མེ་
བྱ༑ ཕྱི་ལོ་ ༡༨༩༧ དགུང་ལོ་ཞེ་དགུ་པ་ལ་གདན་ས་སྟག་ཚང་ལྷ་མོར་
སྐུ་ཚེ་འདིའི་དུས་འཁོར་དབང་ཆེན་ཐོག་མ་དེ་གནང་བ་དང་སྔགས་རམས་
པའི་དམ་བཅའི་སྲོལ་གསར་འཛུགས་མཛད། གསུང་རྩོམ་ལ། ལམ་ཁྲིད་
ཐར་འདོད་འཇུག་ངོགས་དང་། སྐྱབས་གསུམ་ཐུབ་བསྟན་མཛེས་རྒྱན།
སྔགས་ཀྱི་བསྡུས་དོན་གསང་ཆེན་བདུད་རྩིའི་སྙིང་པོ་སོགས་གསུང་འབུམ་
པོད་བཅུ་གཉིས་བཞུགས། ཐུགས་རྗེ་ཆེན་པོ་གཉན་ཚེམ་བུ་པའི་ལུགས་ཀྱི་
དམར་ཁྲིད་འདིའི་གསན་རྒྱུན་སྐོར་གསན་ཡིག་མུ་ཏིག་ཕྲེང་བ་ལས། དབེན་
ས་བཀའ་འབུམ་ལས་འབྱུང་བའི་ཁྲིད་ཡིག་གི་སྟེང་ནས་ཐུགས་རྗེ་ཆེན་པོ་
ཚེམ་བུ་ལུགས་ཀྱི་དམར་ཁྲིད་མནོས་པའི་བརྒྱུད་པ་ནི། རྒྱལ་བ་རྡོ་རྗེ་འཆང་།
རྡོ་རྗེ་རྣལ་འབྱོར་མ། གཉན་ཚེམ་བུ་པ་དར་མ་འོད། སྤྱི་ལྷས་པ་བྱང་ཆུབ་
འོད། མཁས་བཙུན་བྱང་ཆུབ་ཚུལ་ཁྲིམས། སྟག་སྡེ་བྲག་དམར་པ། ལྷ་
བཙུན་དགོན་གསར་པ། ཀུན་སྤངས་ཐུགས་རྗེ་བརྩོན་འགྲུས(འདི་པཎ་ཆེན་
ཆོས་རྒྱན་གྱི་བརྒྱུད་འདེབས་ནང་མེད།)། བྲག་ཁ་པ་གྲགས་པ་སེངྒེ་། གཞོན་ནུ་སེངྒེ་།
རྗེ་གཞོན་ནུ་ཚུལ་ཁྲིམས། འཇམ་དབྱངས་རིན་ཆེན་རྒྱལ་མཚན། གངས་
ཅན་ཀུན་དགའ་དཔལ་བ། འབྲོང་རྩེ་ལྷ་བཙུན་རིན་ཆེན་རྒྱ་མཚོའི་བློ་གྲོས།
པཎ་ཆེན་བཟང་པོ་བཀྲ་ཤིས། པཎ་ཆེན་ཡེ་ཤེས་རྩེ་མོ། རྗེ་སྐྱབས་མཆོག་
དཔལ་བཟང་། དབེན་ས་པ་བློ་བཟང་དོན་གྲུབ། མཁས་གྲུབ་སངས་རྒྱས་
ཡེ་ཤེས། པཎ་ཆེན་བློ་བཟང་ཆོས་རྒྱན། སྐྱིད་ཤོད་བསྟན་འཛིན་འཕྲིན་
95



སྤྱིའི་ཆོས་སྐོར།
ལས། ལྕང་སྐྱ་ངག་དབང་ཆོས་ལྡན། ཨ་རྩེ་བློ་བཟང་ཆོས་འཛིན། ལྕང་
སྐྱ་རོལ་པའི་རྡོ་རྗེ། ཐུའུ་བཀྭན་ཆོས་ཀྱི་ཉི་མ། འཇམ་པའི་དབྱངས་བསྟན་
པའི་སྒྲོན་མེ། སྡེ་ཁྲི་འཇམ་དབྱངས་ཐུབ་བསྟན་ཉི་མ། རྗེ་པྲ་ཛྷའི་མཚན་
ཅན། རྡོ་རྗེ་འཆང་དངོས་མཆོག་སྤྲུལ་འཇིགས་མེད་བསྟན་པའི་རྒྱ་མཚོ།
དེས་བདག་ལའོ།ཡང་ན། རྗེ་བློ་བཟང་ཆོས་ཀྱི་ཉི་མ། ཁྲི་འཇིགས་མེད་
རིགས་པའི་སེངྒེ་། རྡོ་རྗེ་འཆང་དཀོན་མཆོག་རྒྱལ་མཚན། རྗེ་པྲ་ཛྙཱ་སཱ་
ར་མན་འདྲ། ཡང་ན། ལྷ་བཙུན་དགོན་གསར་པ། ཀུན་སྤངས་ཐུགས་
རྗེ་བརྩོན་འགྲུས། བྱང་སེམས་རྒྱལ་བ་ཡེ་ཤེས། ཁམས་སྟོན་གཞོན་ནུ་
སེངྒེ་། བླ་མ་དམ་པ་བསོད་ནམས་རྒྱལ་མཚན། ཐེག་ཆེན་ཆོས་རྗེ་ཀུན་
དགའ་བཀྲ་ཤིས། འཇམ་དབྱངས་དཔལ་ལྡན་ལེགས་པ། བདག་ཆེན་བློ་
གྲོས་རྒྱལ་མཚན། རྡོ་རིང་པ་ཀུན་བཟང་ཆོས་ཀྱི་ཉི་མ། ཚར་ཆེན་བློ་གསལ་
རྒྱ་མཚོ། འཇམ་དབྱངས་མཁྱེན་བརྩེའི་དབང་ཕྱུག འཕགས་མཆོག་བྱམས་
པ་སྐལ་བཟང་། རྗེ་དབང་ཕྱུག་རབ་བརྟན། མགོན་པོ་བསོད་ནམས་མཆོག་
ལྡན། རྒྱལ་དབང་ལྔ་པ་ཆེན་མོ། བཙན་པོ་ངག་དབང་འཕྲིན་ལས་ལྷུན་
གྲུབ། ལྕང་སྐྱ་ངག་དབང་བློ་བཟང་ཆོས་ལྡན་མན་འདྲ། ཞེས་གསལ། ཁྲིད་
རྒྱུན་འདི་རོང་པོའི་ཁྲི་རྒན་ཚང་ལ་ཆུ་བོ་གཉིས་འདྲེས་ཀྱི་ཚུལ་གྱིས་ད་ལྟའི་
བར་མ་ཉམས་པར་བཞུགས་ཡོད། དགུང་ལོ་ང་བདུན་པ་རབ་བྱུང་བཅོ་
ལྔ་པའི་ཤིང་སྦྲུལ། ཕྱི་ལོ་ ༡༩༠༥ ལོར་དགོངས་པ་ཆོས་ཀྱི་དབྱིངས་སུ་
གཤེགས་པའི་ཚུལ་བསྟན་པར་མཛད།(ཁོང་གི་རྣམ་ཐར་ཆེན་མོ་ཐུབ་བསྟན་མཛེས་



ཆོས་འབྱུང་མུ་ཏིག་ཕྲེང་མཛེས།
རྒྱན་དང་གསན་ཡིག་མུ་ཏིག་ཕྲེང་བ་ལས་བཏུས།） ༈ ༣༢༽ རོང་པོའི་སྤྱང་ལུང་
ཁྲི་རྒན་ཚང་འཇམ་དབྱངས་ཐུབ་བསྟན་རྒྱ་མཚོ། རབ་བྱུང་བཅུ་བཞི་པའི་
མེ་སྟག ཕྱི་ལོ་ ༡༨༦༦ ལོར་རྨ་ཆུ་ལྷོ་རྒྱུད་རྩེ་གཞུང་སེངྒེའི་ལྷ་ཞོལ་དུ་
སྐུ་འཁྲུངས། དགུང་ལོ་དྲུག་པར་རོང་པོ་དགོན་ཆེན་དུ་གདན་ཁྲིར་བཀོད།
དགུ་པར་རབ་ཏུ་བྱུང་། བཅུ་གཅིག་པ་ལ་རྩོད་གྲྭར་ཞུགས། དགེ་བའི་
བཤེས་གཉེན་ཆེན་པོ་དགེ་འདུན་བསྟན་འཛིན་ཡོངས་འཛིན་དུ་བསྟེན་ཏེ་ཚད་
མའི་གཞུང་ལུགས་སོགས་ལ་གསན་བསམ་མཛད། གཞན་མཁན་ཆེན་
ཡོངས་འཛིན་དགེ་འདུན་འོད་ཟེར་དང་དགེ་བཤེས་སྐྱི་རམས་པ་སོགས་ལ་
དཔེ་ཁྲིད་ཅི་རིགས་ཞུས། བཅུ་དགུ་པ་ལ་མཁན་ཆེན་བློ་བཟང་ལུང་རིགས་
རྒྱ་མཚོ་ལས་དགེ་སློང་གི་སྡོམ་པ་མནོས། རྗེ་དེ་ཉིད་དང་། ཞྭ་དམར་རྡོ་
རྗེ་འཆང་དགེ་འདུན་བསྟན་འཛིན་རྒྱ་མཚོ། ཤིང་བཟའ་རྡོ་རྗེ་འཆང་བློ་
བཟང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས། བློ་བཟང་སྐལ་ལྡན་
བསྟན་པའི་རྒྱལ་མཚན་ཕྱོགས་ལས་རྣམ་རྒྱལ། གྲུབ་དབང་འཇིགས་མེད་
བསམ་གཏན། ༧སྐྱབས་མགོན་ཀིརྟི་བློ་བཟང་འཕྲིན་ལས་དཀོན་མཆོག་
བསྟན་པ་རྒྱ་མཚོ་དཔལ་བཟང་པོ་མཆོག་དང་། དགོན་རོང་ཀུན་སྤངས་
ཚུལ་ཁྲིམས་རྒྱ་མཚོ་སོགས་ལས་སྔ་ཕྱིར་དབང་ལུང་ཁྲིད་བཀའ་རྒྱ་ཆེར་
གསན། ལྷག་པར་འདིའི་བསྙེན་ཡིག་ཆེན་མོར། ཞལ་ཤེས་དང་ལག་ལེན་
གསལ་བར་བཀོད་པ་འདིའི་ནང་དུ་དམ་པ་གཞན་གྱི་གསུང་རྒྱུན་རེ་གཉིས་
ཙམ་མ་གཏོགས་ཕལ་ཆེ་བ་ནི། ཁྱབ་བདག་བླ་མ་དང་པོའི་སངས་རྒྱས་བློ་



སྤྱིའི་ཆོས་སྐོར།
བཟང་འཕྲིན་ལས་དཀོན་མཆོག་བསྟན་པ་རྒྱ་མཚོ་དཔལ་བཟང་པོའི་(ཀིརྟི་
སྐུ་ཕྲེང་བརྒྱད་པ་)ཞབས་དྲུང་ནས་འདིའི་ཟབ་ཁྲིད་ལེགས་པར་མནོས་པའི་ཟིན་
ཐོ་བཞིན་བཀོད་པ་སོགས་གསལ་བས་རྗེ་ཚེམ་བུ་པའི་སྙན་ཁྲིད་ཐུན་མོང་
མ་ཡིན་པ་འདི་གསན་པར་མཛད། ཉེར་གཉིས་པར་གདན་སའི་དུས་འཁོར་
ཁྲིར་བཞུགས། ཉེར་ལྔ་པར་འཇིགས་བྱེད་བསྙེན་ཆེན་ལ་བཞུགས། ཉེར་
དགུ་པ་ལ་གདན་སའི་ཚོགས་ཆེན་ཁྲིར་བཞུགས། བཀྲ་ཤིས་འཁྱིལ་དུ་ཕེབས་
ཏེ་བླ་ཁོ་རིན་པོ་ཆེ་ལ་བཀའ་འགྱུར་གྱི་ལུང་དང་། གཞན་ཡང་བདེ་ཐང་
མཁན་ཆེན། དམེ་ཤུལ་ཞབས་དྲུང་། གུང་ཐང་བསྟན་པའི་ཉི་མ། སྒོ་
མང་མཁན་སྤྲུལ། དབལ་མང་སྤྲུལ་སྐུ། བསོད་གྲགས་སྤྲུལ་སྐུ་སོགས་
ལ་ཆོས་བཀའ་དུ་མ་ཞུས། སོ་ལྔ་པ་ལ་གདན་སའི་རྒྱུད་ཁྲིར་བཞུགས། བཞི་
བཅུ་པ་ལ་དཀར་པོ་གཤོང་བཀྲ་ཤིས་ཆོས་རྫོང་དུ་ཕེབས་ཏེ་སྒྲུབ་པ་ཉམས་
བཞེས་ལྷུར་ལེན་པ་མཛད། ཞེ་གསུམ་པ་ནས་ཕྱོགས་ཡས་མས་ཀྱི་གདུལ་
བྱ་རྣམས་ལ་ཆོས་བཀའ་རྒྱ་ཆེར་བསྩལ། ང་གཅིག་པར་ཀིརྟི་སྐུ་ཕྲེང་དགུ་
པ་སྐལ་བཟང་བློ་གྲོས་ཀྱི་རིགས་ཀྱི་བདག་པོར་ཕེབས་ཏེ་ཚེམ་བུ་པའི་ལུགས་
ཀྱི་ཐུགས་རྗེ་ཆེན་པོའི་བསྙེན་ཁྲིད་ཡོངས་འཛིན་མགོན་པོ་ཀླུ་སྒྲུབ་ཚང་སོགས་
ལ་གནང་། ང་གཉིས་པ་ལ་གདན་སར་བཀའ་འགྱུར་གྱི་ལྗགས་ལུང་དང་
དུས་འཁོར་བཀའ་དབང་གནང་། ང་བདུན་པ་ལ་ཤར་སྐྱབས་མགོན་བདུན་
པ་ཆེན་པོའི་ཡོངས་འཛིན་དུ་བཞུགས། ང་བརྒྱད་པར་བྲག་དཀར་རྡོ་རྗེ་
རྫོང་ཕྱག་འདེབས་མཛད། ང་དགུ་པར་རང་གི་སློབ་གྲས་སྒོས་སྟེང་བློ་བཟང་
98



ཆོས་འབྱུང་མུ་ཏིག་ཕྲེང་མཛེས།
དཔལ་ལྡན་བླ་མར་བཀུར་ཏེ་རྗེའི་ལམ་སྔགས་དང་ལེགས་བཤད་སྙིང་པོ་
ཆེ་ཆུང་སོགས་ཀྱི་ལུང་དང་། སྙན་ངག་མེ་ལོང་ལེའུ་གསུམ་གར་གསན་
སྦྱོང་མཐའ་ཆོད་པ་མཛད། རེ་གཉིས་པ་ལ་སྟག་ཚང་ལྷ་མོར་ཕེབས་ཏེ་ཀིརྟི་
སྐུ་ཕྲེང་བཅུ་པ་ངག་གི་དབང་པོ་མཆོག་ལ་རབ་ཏུ་བྱུང་བ་དང་དབང་ཁྲིད་
བཀའ་ཆོས་དུ་མ་ཕུལ་ཏེ་རིགས་ཀྱི་ཅོད་པན་དུ་བཞེས། སྡོམ་གསུམ་ཁ་
སྐོང་ཐར་པ་མཆོག་གི་ལེགས་ལམ་དང་། ཀིརྟི་སྐུ་ཕྲེང་བརྒྱད་པའི་རྣམ་
ཐར་ཆེན་མོ། གཉན་ཚེམ་བུ་པའི་ལུགས་ཀྱི་བསྙེན་ཡིག་ཆེན་མོ་སོགས་བཀའ་
རྩོམ་པོད་བཅུ་བཞི་བརྒལ་བ་བཞུགས། གདམས་པ་འདིའི་སྐོར་ལ་བླ་མ་
གོང་མ་རྣམས་ལས་ལྷག་པའི་ཉམས་བཞེས་འཆད་སྤེལ་གནང་སྟེ་ཚེམ་བུ་
དམར་ཁྲིད་ཀྱི་བསྟན་པའི་བདག་པོ་གཅིག་པུར་བཞེངས། དེ་ཡང་ཁོང་གི་
རྣམ་ཐར་སྐལ་བ་བཟང་པོའི་རྣ་ཆ་ལས། དགུང་ལོ་སོ་གཅིག་སྟེང་ཞྭ་དམར་
རྡོ་རྗེ་འཆང་གིས་ཉིན་གཅིག་རྗེ་འདི་ལ་ཉམས་བཞེས་གང་མཛད་ཀྱི་བཀའ་
འདྲི་ཕེབས་པར། ལན་ཞིབ་རྒྱས་ཕུལ་བ་ན། རྗེ་དེའི་ཞལ་ནས། ད་ཁྱོད་
ལ་མ་ཚང་བ་གཅིག་འདུག ཚེམ་བུ་དམར་ཁྲིད་དང་འབྲེལ་བར་མ་ཎི་བཟླ་
བ་སྐུ་ཕྱོགས་རྡོ་རྗེ་འཆང་(ཨ་རོལ་ཚང་།)གི་ཡང་ཐུགས་དམ་ཡིན་ཞིང་ངེད་
ལ་ཡང་དེ་ལྟར་ཞལ་བཀོད་གནང་བ་ཡིན། ཁྱོད་ཀྱིས་ཀྱང་དེ་གྱིས་ཞེས་
གསུང་བཀོད་གནང་བ་ནས་དེ་ལྟར་ཡིག་དྲུག་མང་དུ་ལྗགས་བཟླས་མཛད་
ཅེས་དང་། དགུང་ལོ་ཞེ་གཅིག་སྟེང་དཀར་པོ་གཤོང་དུ་བཅད་རྒྱའི་སྐབས་
ཚེམ་བུ་དམར་ཁྲིད་དང་འབྲེལ་བར་མ་ཎི་འབུམ་ཕྲག་བརྒྱ་ལྷག་ལྗགས་བཟླས་
99



སྤྱིའི་ཆོས་སྐོར།
ཁ་སྐོང་དང་བཅས་པ་མཛད་ཅེས་གསུངས། འོན་ཀྱང་ཁོང་གི་གསན་ཡིག་
ལག་སོན་མ་བྱུང་ལ། རྣམ་ཐར་དུའང་དགུང་ལོ་སོ་དགུར་ཕེབས་པའི་དགུན་
ཞྭ་དམར་རྡོ་རྗེ་འཆང་ལས་འདིའི་ཁྲིད་གསན་ཚུལ་ཙམ་འཁོད་པ་ལས་ཞིབ་
པ་མི་སྣང་བས་འདིའི་གསན་རྒྱུན་ཞིབ་གསལ་མ་ཤེས་ཀྱང་། ཁོང་གིས་
མཛད་པའི་འདིའི་བསྙེན་ཁྲིད་ནོར་བུ་པདྨའི་ཞལ་གྱི་བདུད་རྩིའི་མཛད་བྱང་
དུ་ཞྭ་དམར་རྡོ་རྗེ་འཆང་དང་༧སྐྱབས་མགོན་ཀིརྟི་བློ་བཟང་འཕྲིན་ལས་ཚང་
རྣམ་གཉིས་ལས་གསན་བཞེས་མཛད་པའི་ཚུལ་གསལ་བར་གསུངས་
འདུག ( རྗེས་མ་གསན་ཡིག་ལྟར་གསན་རྒྱུན་མཚམས་འདིར་འགོད་དགོས།）
སྐལ་ལྡན་སློབ་མ་རྣམས་ལ་འདིའི་ཁྲིད་ལན་མང་ཇི་ལྟར་བསྩལ་པའི་
སྐོར་ཁོང་གི་རྣམ་ཐར་དུ་འཁོད་པ་རྣམས་འདིར་དཀྱུས་གཅིག་ཏུ་བཀོད་ན།
དགུང་ལོ་སོ་བརྒྱད་སྟེང་འགར་རྩེའི་བན་བརྒྱ་ལ་འདིའི་ཁྲིད་ཐོག་མར་གནང་།
སོ་དགུའི་དབྱར་མགོན་ཤུལ་དུ་བསྩལ། དགུན་ཞྭ་དམར་རྡོ་རྗེ་འཆང་ལས་
འདིའི་ཁྲིད་གསན། (འདི་ལ་གཞིགས་ན་འདིའི་གོང་ནས་ཀིརྟི་བློ་བཟང་འཕྲིན་ལས་
ཚང་ལ་གསན་གྲུབ་པ་ཡིན་ཚོད་ཀྱང་། ཁོང་གཉིས་ཀའི་རྣམ་ཐར་ནང་མི་གསལ།）ཞེ་
བཞི་པར་ཚ་རྒྱལ་དུ་དར་གྲོང་སྤྲུལ་སྐུ་སོགས་ལ་བསྩལ། ཞེ་ལྔའི་སྟེང་རོང་
བོར་དོན་གཉེར་པ་འགའ་ལ་གནང་། ཞེ་དྲུག་ཐོག་དར་ཞིང་ཚོགས་མང་
ལ་གནང་། ཞེ་བདུན་པར་དབེན་གནས་བཀྲ་ཤིས་འཁྱིལ་གྱི་ཚོགས་མང་
ལ་བསྩལ། ང་གཅིག་པར་མགོན་ཤུལ་དུ་སོ་ནག་གི་དོན་གཉེར་པ་འགའ་
དང༌། སྒོ་དམར་དགའ་ལྡན་ཕུན་ཚོགས་གླིང་དུ་སྐྱ་སེར་ཡོངས་ལ་བསྩལ།
100



ཆོས་འབྱུང་མུ་ཏིག་ཕྲེང་མཛེས།
ང་ལྔ་པར་བཀྲས་ལྷུན་རབ་འབྱམས་པ་རྔ་པའི་ཨ་འཇོའི་སངས་རྡོར་དང་།
རོང་བོའི་ཨ་འཕར་སྤྲུལ་སྐུ་སོགས་ལ་སྔ་ཕྱིར་གནང་། ང་བདུན་པར་གཙང་
དགོན་དོན་གྲུབ་རབ་བརྟན་གླིང་དུ་ཧོར་ཚང་སོགས་དང་། འཁྲུངས་ཡུལ་
དུ་འགར་རྩེའི་གྲྭ་པ་མང་པོ། མགོན་ཤུལ་འཛོམས་ལུང་དུ་དོན་གཉེར་པ་
འགའ། རོང་བོར་རྭ་རྒྱའི་སྨྱུང་གནས་པ་བཅས་ལ་སྔ་ཕྱིར་གནང་། ང་
དགུ་པར་རྩེ་གཞུང་དུ་སེར་སྐྱ་དྲག་ཞན་སྟོང་ཕྲག་མང་པོ་ལ་དུས་འཁོར་དབང་
ཆེན་གྱི་སྔོན་འགྲོར་བསྩལ། དྲུག་ཅུའི་སྟེང་རོང་བོར་བླ་སྤྲུལ་ཆེ་དྲག་དུ་
མ་ལ་འདིའི་ཁྲིད་ཀྱི་བསྙེན་པ་རྒྱས་པ་བཅུ་ཆ་དང་བཅས་པ་བཀའ་དྲིན་དུ་
ཕོག རེ་གཅིག་ཐོག་སེངྒེའི་གཤོང་དགོན་གོང་མར་གསན་མཁན་དུ་མ་དང་།
འཁྲུངས་གཞིས་སུ་གཙང་དགོན་གྱི་ཧོར་ཚང་སོགས་ལ་སྔ་ཕྱིར་གནང་།
དགུང་ལོ་རེ་གཉིས་པ་རབ་བྱུང་བཅུ་དྲུག་པའི་ཐོག་མ་མེ་ཡོས་ལོར་སྟག་ཚང་
ལྷ་མོར་ཕེབས་སྐབས་ཆོས་དཔལ་ཞིང་རི་ཁྲོད་པས་ཞུས་པ་ལྟར་ཀིརྟིའི་ཡོངས་
འཛིན་ཀླུ་སྒྲུབ་སྤྲུལ་པའི་སྐུ་དང་། བྱ་ཕུག་ཚང་། ཀིརྟིའི་དབོན་ཆེན་དཀོན་
མཆོག་ཆོས་འཕེལ་རྒྱ་མཚོ་སོགས་གསན་མཁན་བཞི་བཅུར་ཉེ་བ་ལ་འདིའི་
བསྙེན་ཁྲིད་བསྩལ་སྐབས། ཀིརྟིའི་སྐུ་དབོན་གྱིས་གཙོས་གསན་མཁན་རྣམས་
ཀྱིས་འདིའི་བསྙེན་ཡིག་སྐོར་ཆ་ཚང་གསར་རྩོམ་ལྗགས་སྐུལ་ཞུས་པ་ལྟར།
རྗེ་བཙུན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་སྒྲུབ་ཀྱི་མན་ངག་
བཅུ་ཆའི་སྦྱིན་སྲེག་དང་བཅས་གསལ་བར་བཀོད་པ་ནོར་བུ་པདྨའི་ཞལ་གྱི་
བདུད་རྩི་ཞེས་བྱ་བ་ལྗགས་རྩོམ་མཛད། དགུང་ལོ་རེ་གསུམ་པའི་མཆུ་ཟླར་
_101



སྤྱིའི་ཆོས་སྐོར།
སྐུ་དབོན་མེརྒན་ཆོས་རྗེ་སོགས་དོན་གཉེར་པ་འགའ་ལ་བཀའ་རྩོམ་བསྙེན་
ཡིག་གསར་པའི་ལྗགས་ལུང་བསྩལ། གསུམ་པའི་ནང་ཤར་བླ་བྲང་ནོར་
བུ་གྲུ་འཛིན་དུ་སྐལ་ལྡན་བདུན་པ་ཆེན་པོར་འདིའི་རིམ་གཉིས་ཀྱི་ཁྲིད་འབུལ་
གནང་མཛད། དྲུག་པའི་ནང་འཁྲུངས་གཞིས་སུ་དོན་གཉེར་པ་འགར་འདིའི་
ཁྲིད་ཐ་མ་དེ་བསྩལ། གཞན་ཡང་འདིའི་སྐོར་གྱི་བཀའ་རྩོམ་ལ། གོང་
སྨོས་བསྙེན་ཡིག་ཆེན་མོ་ནོར་བུ་པདྨའི་ཞལ་གྱི་བདུད་རྩི་དང་། གྲུབ་པའི་
དབང་ཕྱུག་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོ་ཕྱག་བཞི་པའི་
བསྙེན་ཡིག་དངོས་གྲུབ་འདོད་འཇོ། ཐུགས་རྗེ་ཆེན་པོ་ཚེམ་བུ་དམར་ཁྲིད་
ཀྱི་རྒྱུན་འཁྱེར་མདོར་བསྡུས་ནོར་བུ་པདྨའི་ཞལ་ལུང་། ཐུགས་རྗེ་ཆེན་པོ་
ཚེམ་བུ་དམར་ཁྲིད་ཉམས་སུ་ལེན་ཚུལ་མདོར་བསྡུས་འཕགས་པའི་ཞལ་
བཟང་བལྟ་བའི་མེ་ལོང་། གྲུབ་དབང་ཚེམ་བུ་པའི་ལུགས་ཀྱི་ཐུགས་རྗེ་ཆེན་
པོའི་དམར་ཁྲིད་འཁྱེར་བདེ་དངོས་གྲུབ་གཏེར་མཛོད། ཐུགས་རྗེ་ཆེན་པོ་
ཚེམ་བུ་དམར་ཁྲིད་དང་འབྲེལ་བའི་འཕོ་བའི་རྣལ་འབྱོར་ཉམས་སུ་ལེན་ཚུལ་
ངོ་མཚར་བདེ་ལྡན་ཞིང་གི་སྒོ་འབྱེད། གྲུབ་དབང་གཉན་ཚེམ་བུ་པའི་ལུགས་
ཀྱི་ཐུགས་རྗེ་ཆེན་པོའི་རྣལ་འབྱོར་དང་འབྲེལ་བར་ས་ཙྪ་འདེབས་ཚུལ་ལེགས་
ཚོགས་ལྷུན་གྲུབ། རྗེ་བཙུན་ཚེམ་བུ་པའི་ཐུགས་བཅུད་འཕགས་མཆོག་ཕྱག་
བཞི་པའི་སྒོ་ནས་རུས་ཆོག་བྱེད་ཚུལ་འཁྱེར་བདེར་བཀོད་པ་སྡིག་སྒྲིབ་མུན་
སེལ་ཉི་མ། གྲུབ་པའི་དབང་ཕྱུག་གཉན་ཚེམ་བུ་པའི་ལུགས་ཀྱི་ཐུགས་རྗེ་
ཆེན་པོ་ཕྱག་བཞི་པའི་ཞི་བའི་སྦྱིན་སྲེག་གི་ཆོ་ག་བཀླགས་པས་དོན་གྲུབ།
--
102



ཆོས་འབྱུང་མུ་ཏིག་ཕྲེང་མཛེས།
གཉན་ཚེམ་བུ་པའི་ལུགས་ཀྱི་སྒྲུབ་ཐབས་སོགས་ཐོར་བུ་འགའ་ཞིག གྲུབ་
པའི་དབང་ཕྱུག་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོ་དང་འབྲེལ་
བར་སྐྱེ་བ་སྔ་ཕྱི་སོགས་བརྟག་པའི་གདམས་པ་ཀུན་གསལ་ནོར་བུའི་མེ་
ལོང་བཅས་ཆོས་ཚན་བཅུ་གཅིག་བཞུགས། མཐར་དགུང་ལོ་རེ་གསུམ་
བཞེས་པ་རབ་བྱུང་བཅུ་དྲུག་པའི་ས་འབྲུག ཕྱི་ལོ་ ༡༩༢༨ ལོའི་ཟླ་བཅུ་
གཅིག་པར་སྐུ་མྱ་ངན་ལས་འདས། （ཁོང་གི་རྣམ་ཐར་སྐལ་བ་བཟང་པོའི་རྣ་ཆ་
ལས་བཏུས།） ༈ ༣༣༽ ཀིརྟིའི་ཡོངས་འཛིན་རྒྱལ་ཚབ་མགོན་པོ་ཀླུ་སྒྲུབ་
སྤྲུལ་སྐུ་ཐར་འདོད་འགྱུར་མེད་རྒྱ་མཚོ། བཀའ་དྲིན་གསུམ་ལྡན་གྱི་སློབ་
དཔོན་ཡོངས་འཛིན་རྡོ་རྗེ་འཆང་མགོན་པོ་ཀླུ་སྒྲུབ་སྤྲུལ་སྐུ་ཐར་འདོད་འགྱུར་
མེད་རྒྱ་མཚོ་དཔལ་བཟང་པོ་མཆོག་ནི། འབོས་ཝང་ཚང་གི་དཔོན་རིགས་
ལས་ཐར་ཤོས་ཚང་གི་ཡབ་སྔགས་འཆང་དཔལ་ལྡན་དང་ཡུམ་བདེ་སྐྱིད་
འཚོ་གཉིས་ཀྱི་སྲས་སུ། ཆུ་རྟ། ཕྱི་ལོ་ ༡༨༨༢ ཟླ་ ༡༠ ཚེས་ ༡༠
ཉིན་སྐུ་འཁྲུངས་སྐབས་ཁྱིམ་མཚེས་གཡས་གཡོན་ཐམས་ཅད་ཀྱིས་སྤྲུལ་
སྐུ་ཞིག་ཡིན་ངེས་ཞེས་བསྒྲགས་པའི་འུར་ཆེ་བ་བྱུང་། ཞྭ་མོའི་བླ་མར་གྲགས་
པས་འགྱུར་མེད་རྡོ་རྗེ་ཞེས་པའི་མཚན་གསོལ་ནས་བསྟན་འགྲོར་ཕན་ཐོགས་
ཅན་ཞིག་འོང་བར་ལུང་བསྟན་ཅིང་གཙང་སྦྲ་ལ་རེམ་དགོས་པར་གདམས།
སྐུ་འཁྲུངས་པའི་སྐབས་ཡུམ་གྱི་གནས་ཁང་འོད་དཀར་པོས་ཁྱབ་ཅིང་ཌ་
མ་རི་འཁྲོལ་བའི་སྒྲ་མངོན་སུམ་དུ་ཐོས། གསུང་འཁྲོལ་མ་འཁྲོལ་གྱི་
མཚམས་ནས་མཁན་པོར་རང་ཆས་སུ་ཞལ་བཞེས་གནང་བ་མ་གསལ་བར་
103



སྤྱིའི་ཆོས་སྐོར།
རྒད་པོ་ཡིན་ཟེར་བ་ལྟ་བུར་ཐོས་པས་ལུག་རྫི་རྒད་པོ་ཡིན་ནམ་ཞེས་དྲིས་པར་
མི་མཉེས་ཤིང་རྡོག་བརྡུང་མཛད། སྐུ་གོང་མའི་ཞལ་སློབ་ནག་ཚང་རི་ཁྲོད་
པ་ཨ་ཁུ་དཀོན་མཆོག་ནས་ཀ་ཁ་སློབ་སྐབས་སྐུ་གོང་མའི་རི་ཁྲོད་ཀྱི་ཁང་
པའི་སྒོ་འཁོར་ཕྱོགས་ཚུན་ཆད་གསལ་བར་གསུངས་ཤིང་སྐུ་གོང་མ་བཞིན་
དུ་ངུར་སྨྲིག་གི་རས་ལྷན་ཚུན་ཆད་གཙང་སར་སྐྱེལ་བར་མཛད། དགུང་
གྲངས་བདུན་དུ་ཕེབས་དུས་ལྷ་མོ་གསེར་ཁྲིའི་ཁྲི་ཟུར་དགེ་བཤེས་བསམ་
གཏན་སེངྒེ་དཔལ་བཟང་པོའི་སྐུ་དྲུང་ནས་དགེ་བསྙེན་དང་རབ་བྱུང་དུས་
གཅིག་ཏུ་བསྒྲུབས་པའི་མཚན་ལ་ཐར་འདོད་འགྱུར་མེད་རྒྱ་མཚོ་ཞེས་གསོལ།
ཁྲི་ཟུར་བསམ་གཏན་སེངྒེའི་སྐུ་དྲུང་ནས་བླ་མཆོད་དང་ས་ལམ་སྐབས་གསུམ།
འཇིགས་བྱེད་ལྷ་བཅུ་གསུམ་མ་སོགས་ཆོས་སྤྱོད་དུ་མ་བསླབས། བླ་མ་
དེ་ཉིད་ཀྱིས་སྐུ་གོང་མའི་གཟིམ་ཐང་རྙིང་པ་ཞིག་དང་རྟེན་ཐང་གསར་པ་
གཉིས་འཁྱེར་འོངས་ནས་ཁྱེད་ཀླུ་སྒྲུབ་ཚང་གི་སྤྲུལ་སྐུ་ཡིན་ན་རང་གི་ཐང་
ག་གང་ཡིན་ཞེས་དྲིས་པར་འཁྲུལ་མེད་དུ་ངོས་འཛིན་མཛད། བསླབ་གསུམ་
ནོར་བུའི་མཛོད་འཛིན་རི་ཁྲོད་པ་བསྟན་པའི་རྒྱལ་མཚན་ཚང་གི་ཞལ་སྔ་
ནས་དགེ་ཚུལ་གྱི་སྡོམ་པ་བཞེས་རྗེས་རེ་ཞིག་སེར་མང་གི་གྲས་སུ་ཕེབས།
དགུང་ལོ་བཅུ་པའི་ཐོག་༧སྐྱབས་མགོན་ཀིརྟི་སྐུ་ཕྲེང་བརྒྱད་པ་༧ཀུན་གཟིགས་
བློ་བཟང་འཕྲིན་ལས་དཀོན་མཆོག་བསྟན་པ་རྒྱ་མཚོ་དཔལ་བཟང་པོ་མཆོག་
གིས་མགོན་པོ་ཀླུ་སྒྲུབ་ཚང་གི་ཡང་སྤྲུལ་དུ་ཐུགས་ཐག་བཅད་པའི་ཕྱག་མདུད་
དར་དང་བཅས་པ་ཝང་ཚང་རུ་པའི་རི་ཁྲོད་པ་ལ་བསྐུར་གནང་མཛད་པ་
104



ཆོས་འབྱུང་མུ་ཏིག་ཕྲེང་མཛེས།
ལྟར་གདན་ས་སྟག་ཚང་ལྷ་མོའི་གྲྭ་རྒྱུན་ནས་རྟེན་འབྲེལ་གྱི་དགའ་དར་ཕུལ།
ལྕགས་ཡོས། ཕྱི་ལོ་ ༡༨༩༡ དགུང་གྲངས་བཅུ་གཅིག་པའི་ཐོག་ཆོས་
སྡེ་ཆེན་པོ་སྟག་ཚང་ལྷ་མོ་བློ་གླིང་དགེ་ལྡན་བཀྲ་ཤིས་འཁྱིལ་དུ་ཆོས་ཞུགས་
མཛད། ཉི་སྟེའི་བསྟན་པ་ཚང་དང་དགེ་བསྐོས་བསྟན་འཕེལ་རྣམ་གཉིས་
སྲིད་དང་ཆོས་ཀྱི་དགེ་རྒན་དུ་༧སྐྱབས་མགོན་བློ་བཟང་འཕྲིན་ལས་ཚང་གིས་
བསྐོ་བཞག་མཛད་པ་ལྟར་ཉིན་མཚན་ཀུན་ཏུ་ཚུལ་བཞིན་བསྟེན། ལོ་དེའི་
སྨོན་ལམ་གྱི་ཚེས་བརྒྱད་ནས་བཟུང་བཤེས་གཉེན་རིན་པོ་ཆེའི་སྐུ་མདུན་ནས་
དགའ་ལྷའི་དབུ་ནས་རྟེན་འབྲེལ་གྱིས་བསླབ་སྟོན་གསན་སྦྱོང་གི་དབུ་ཚུགས་
ཏེ་རིམ་གྱིས་བསྡུས་གྲྭ། བློ་རྟགས། ཕར་ཕྱིན་སོགས་གཞུང་ཆེན་མོར་
གསན་བསམ་མཛད། རོང་ཆེན་བསྟན་པའི་སྒྲོན་མེ་ྋསྐྱབས་མགོན་ཀིརྟི་
སྐུ་ཕྲེང་བརྒྱད་པ་བློ་བཟང་འཕྲིན་ལས་དཔལ་བཟང་པོའི་ཞལ་སྔ་ནས།
འཇིགས་བྱེད་སྐྱེད་རྫོགས་ཀྱི་ཁྲིད། ལྕང་སྐྱའི་གསུང་སྐྱེད་རྫོགས་ཚིགས་
བཅད་མའི་ཁྲིད། གསང་བདེ་འཇིགས་གསུམ། འཁོར་ཆེན། གདུགས་
དཀར། མངོན་བྱང་། མི་ཏྲ་བརྒྱ་རྩ། དུས་འཁོར་གྱི་དབང་དང་། འཇིགས་
བྱེད་བསྙེན་ཁྲིད། རིན་འབྱུང་བརྒྱ་རྩ། སྣར་ཐང་བརྒྱ་རྩ། ཆོས་རྒྱལ་ཕྱི་
ནང་གསང་གསུམ། མགོན་ཆོས་གསུམ། རྟ་མགྲིན་ཡང་གསང་། སེང་
གདོང་། ཕྱག་རྡོར་དྲག་འདུལ། ཚོགས་བདག་གི་དབང་དང་། ཡི་དམ་
སྒྲུབ་སྐོར། དཔའ་རྩལ་གྱི་དྲག་བསྐུལ་སོགས་དབང་ལུང་གང་བཞུགས་
བུམ་པ་གང་བྱོའི་ཚུལ་གྱིས་གསན། རང་རེའི་ཐུན་མོང་མ་ཡིན་པའི་ཆོས་
105



སྤྱིའི་ཆོས་སྐོར།
བརྒྱུད་དམ་གསན་རྒྱུན་གྱི་བསྟན་པའི་བདག་པོར་བཞེངས་དགོས་པར་
དགོངས་ནས་དེ་དུས་ཀླུ་སྒྲུབ་སྤྲུལ་པའི་སྐུ་སྐུ་ན་ཤིན་ཏུ་ཕྲ་ནའང་ཀུན་གཟིགས་
བློ་བཟང་འཕྲིན་ལས་ཚང་གིས་བཀའ་ཆོས་གང་ཡོད་སྐབས་གདན་འདྲེན་
དུ་བཅུག་པ་དང་སྤྲུལ་སྐུ་མ་ཕེབས་བར་བཀའ་ཆོས་མི་གནང་བར་བསྒུགས་
ནས་བཞུགས་པའི་རྣམ་ཐར་གསུང་རྒྱུན་དུ་ཡོད། ལྷག་པར་ཀུན་གཟིགས་
བློ་བཟང་འཕྲིན་ལས་མཆོག་དང་སྤྱང་ལུང་ཁྲི་རྒན་ཚང་འཇམ་དབྱངས་ཐུབ་
བསྟན་རྒྱ་མཚོ་རྣམ་གཉིས་ཀྱི་ཞལ་སྔ་ནས་རྗེ་བཙུན་ཚེམ་བུ་པའི་ལུགས་འདིའི་
དམར་ཁྲིད་གསན་བཞེས་མཛད། གདན་ས་འདིའི་མཁན་པོ་བར་དགེ་ཚང་
བློ་བཟང་སྦྱིན་པའི་ཞལ་སྔ་ནས། མ་ཅིག་ཞི་དྲག་གཉིས་ཀྱི་དབང་། གཅོད་
ཞི་བ་ལམ་ཟབ། ཁྲོས་ནག ཕྱག་ཆེན་གྱི་ལུང་ཁྲིད་གཉིས། རིག་མའི་
རྗེས་གནང་དང་དེའི་ཆོ་ག་ཚར་ཆེན་གསུང་སོགས་དབང་ལུང་ཁྲིད་གསུམ་
གང་ཡོད་གསན། ཨ་ལགས་ཆེ་བ་དཀོན་མཆོག་ཐུབ་བསྟན་རྒྱ་མཚོ་ཚང་
གི་ཞལ་སྔ་ནས་བདེ་གསང་འཇིགས་གསུམ་དང་འཁོར་ཆེན་གྱི་དབང་། བག་
རྩེ་དང་རྣམ་སྲས་གཉིས་ཀྱི་རྗེས་གནང་། རྒྱལ་པོ་གོང་འགབ་ཀྱི་སྲོག་གཏད།
དུས་འཁོར་དབང་ཆེན་སོགས་གསན། གདན་ས་འདིའི་མཁན་པོ་དཔལ་
ཤེས་པ་བློ་བཟང་ཚུལ་ཁྲིམས་ཀྱི་ཞལ་སྔ་ནས་འགྲེལ་པ་བཞི་སྦྲགས་དང་།
བྱ་ཕུག་མཁན་པོའི་སྐུ་མདུན་ནས། མཐའ་འོག་དང་། གཉན་གྱི་རྗེས་གནང་།
རྔ་པའི་མཁན་པོ་ཕུན་ཚོགས་ཚང་གི་ཞལ་སྔ་ནས། ས་སྐྱའི་དམར་པོ་རྣམ་
གསུམ་དང་༧གོང་ས་ལྔ་པའི་གསང་བ་རྒྱ་ཅན་སྐོར་སོགས་གསན་རྒྱ་ཤིན་
106



ཆོས་འབྱུང་མུ་ཏིག་ཕྲེང་མཛེས།
ཏུ་ཆེ་བས་སྙན་བརྒྱུད་གདམས་པའི་མཛོད་འཛིན་དུ་གྱུར། ཆུ་སྟག ཕྱི་
ལོ་ ༡༩༠༢ དགུང་གྲངས་ཉེར་གཅིག་ལ་ཕེབས་སྐབས་འབྲིང་བའི་སུམ་
མདོ་དགོན་གྱི་ཁྲིར་ཕེབས་མ་ཐག་སྤོ་ཤོ་དགོན་གྱི་ཁྲིར་བསྐོས་ཏེ་ཁྲི་གཉིས་
ནོན་མཛད་ནས་སྤོ་ཤོ་དགོན་གྱི་ཁྲིར་ལོ་ལྔ་དང་། སུམ་མདོ་དགོན་གྱི་ཁྲི་
ལོ་དྲུག་བཞུགས་པ་དང་ཆབས་ཅིག་ཆུ་མིག་བརྒྱ་རྩ་འགྲིམ་ནས་ཉམས་བཞེས་
མཛད། གཟའ་རུའི་འབྲོག་གི་ཁྲི་པ་ལོ་བཅུ་གསུམ། རྔ་པ་ཀིརྟི་དགོན་དགེ་
ལྡན་ལེགས་བཤད་གླིང་གི་ཚོགས་ཆེན་གྱི་ཁྲི་ལ་ཕེབས། མེ་སྦྲུལ། ཕྱི་ལོ་
༡༩༡༧ དགུང་ལོ་སོ་དྲུག་ཐོག་གདན་ས་ཆེན་པོ་སྟག་ཚང་དཔལ་གྱི་ལྷ་མོའི་
ཚོགས་ཆེན་ཁྲིར་ཕེབས་སྐབས་བརྩི་བཞག་ཤོག་གྲངས་བདུན་བརྒྱ་ལྷག་
འཆད་པ་སོགས་ཆོས་སྲིད་གཉིས་ཀྱི་སྒོ་ནས་གདན་ས་འདི་བརྩེ་སྐྱོང་དཔེ་
ཟླ་དང་བྲལ་བར་མཛད། ས་རྟ། ཕྱི་ལོ་ ༡༩༡༨ དགུང་གྲངས་སོ་བདུན་
གྱི་ཟླ་ ༤ ཚེས་ ༡༥ ལ། རོང་ཆེན་བསྟན་པའི་སྒྲོན་མེ་ྋསྐྱབས་མགོན་
ཀིརྟི་སྐུ་ཕྲེང་དགུ་པ་སྐལ་བཟང་བློ་གྲོས་ཚང་སྐུ་ཞི་བར་གཤེགས་པའི་རྒྱལ་
ཚབ་ཀྱི་ཁྲིར་ཕེབས་ཏེ་ཁྲི་ལོ་དྲུག་གི་རིང་དགོན་མ་ལག་རུ་སྡེ་སོགས་མགོན་
པོ་གང་གི་འཕྲིན་ལས་ཀྱི་གདུགས་དཀར་པོའི་མངའ་རིས་སུ་གཏོགས་ཚད།
ལུགས་ཟུང་ལེགས་མཛད་ཀྱི་དཔལ་ཡོན་ཉམས་བྲི་མེད་པར་བསྐྱངས་པས་
སྐྱེ་འགྲོ་ཐམས་ཅད་དབུགས་དབྱུང་བར་མཛད། མེ་སྟག ཕྱི་ལོ་ ༡༩༢༦
ཟླ་ ༦ ཚེས་ ༩ ལ། རོང་ཆེན་བསྟན་པའི་སྒྲོན་མེ་ྋསྐྱབས་མགོན་ཀིརྟི་
སྐུ་ཕྲེང་བཅུ་པ་ངག་གི་དབང་པོ་མཆོག་གི་རིགས་ཀྱི་ཅོད་པན་ཏེ་ཡོངས་འཛིན་
107



སྤྱིའི་ཆོས་སྐོར། །
ཆོས་ཀྱི་རྒྱལ་པོར་མངའ་གསོལ་མཛད་པ་ནས་བཟུང་ལུགས་ཟུང་དགེ་ལེགས་
ཀྱི་སྣང་བས་མཆོག་སྤྲུལ་དཔག་བསམ་གྱི་མྱུ་གུ་གང་ཉིད་དགུང་ལོ་ཉེར་
གཅིག་བར་ཐུགས་བརྩེ་བས་ཉེ་བར་བསྐྱངས་ནས་གསན་བསམ་སློབ་གཉེར་
ལ་རྟིང་བསྐུལ་མཛད་ནའང་མཆོག་སྤྲུལ་རིན་པོ་ཆེས་བསྙུན་བཞེས་ཀྱིས་
དགོངས་པ་གཞན་དོན་དུ་གཤེགས་པའི་ཚུལ་བསྟན་པ་ན། སླར་ཡང་
༧སྐྱབས་མགོན་ཀིརྟི་ཚང་གི་རྒྱལ་ཚབ་ཏུ་མངལ་གསོལ་ཏེ་ཆབ་འབངས་
འདུས་སྡེ་དང་བཅས་པ་སྔར་བཞིན་བརྩེ་སྐྱོང་བླ་མེད་མཛད་པ་སོགས་ཆོས་
ཀྱི་རྒྱལ་ཚབ་ཏུ་ལན་གཉིས་ཕེབས། མེ་ཡོས། ཕྱི་ལོ་ ༡༩༢༧ ༧སྐྱབས་
མགོན་ངག་གི་དབང་པོའི་སྐུ་དུས་སུ་སྤྱང་ལུང་ཁྲི་རྒན་འཇམ་དབྱངས་ཐུབ་
བསྟན་རྒྱ་མཚོའི་ཞལ་སྔ་ནས་ཡོངས་འཛིན་རྡོ་རྗེ་འཆང་མགོན་པོ་ཀླུ་སྒྲུབ་
ཚང་གིས་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་ཁྲིད་རྒྱས་
པར་གསན་འདུག ཕྱི་ལོ་ ༡༩༤༧ ལོར་ཕྲན་ཀིརྟི་ཚང་གི་ཆོས་ཀྱི་གདན་
ཁྲིར་མངའ་གསོལ་གནང་བ་ནས་བཟུང་ངོས་ལ་ཡོངས་འཛིན་སྐུ་བགྲེས་པའི་
ཐུགས་འགན་གཙོ་བོར་བཞེས་ཏེ་ཀིརྟི་ཚང་གི་ཆོས་རྒྱུན་ཐུན་མོང་མ་ཡིན་
པའི་དབང་ལུང་ཁྲིད་གསུམ་སོགས་མན་ངག་དང་གསན་རྒྱུན་གང་བཞུགས་
ཐམས་ཅད་བུམ་པ་གང་བྱོའི་ཚུལ་གྱིས་ལོ་ཤས་རིང་ཕྲན་སློབ་མའི་གཙོ་བོར་
མཛད་ནས་གདན་སའི་བླ་སྤྲུལ་སོགས་དོན་གཉེར་ཅན་རྣམས་ལ་གནང་བའི་
སྐབས་རྡོ་རྗེ་འཇིགས་བྱེད་ཀྱི་གཞི་བསྙེན་ཆེན་མོའི་ཁྲིད་དང་ཚེམ་བུ་པའི་
ལུགས་ཀྱི་ཐུགས་རྗེ་ཆེན་པོའི་བསྙེན་ཁྲིད་གཉིས་དུས་གཅིག་ལ་གནང་བར་
108



ཆོས་འབྱུང་མུ་ཏིག་ཕྲེང་མཛེས།
མ་ཟད། བསྙེན་ཁྲིད་གཉིས་ཀར་བསྙེན་ཆེན་ལ་འདུག་དགོས་པའི་ཁས་
ལེན་ཞུ་དགོས་སྟབས་ཁས་ལེན་ཞུས་པའང་གསལ་པོ་དྲན། དེས་ན་ཚེམ་
བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་ཆེན་གྱི་དམར་ཁྲིད་འདི་ཁོང་
གི་ཞལ་སྔ་ནས་མནོས་ནའང་དེ་དུས་ལོ་ན་ཤིན་ཏུ་ཆུང་བར་མ་ཟད་ཕྲན་
གྱི་ཐོབ་ཡིག་རྒྱས་པའང་དུས་འཁྲུགས་སྐབས་འབྲས་སྤུངས་ཀྱི་རང་ཤག་
ཏུ་ལུས་པས་རྩ་བརླག་ཏུ་གྱུར་པ་སོགས་ཆོས་འདིའི་བརྒྱུད་པའི་རྣམ་ཐར་
ལོ་རྒྱུས་མདོ་ཙམ།
དེས་ན་བོད་མིའི་མི་རབས་གསར་རྙིང་བརྗེས་པའི་དུས་མཚམས་འདིར་གཉན་ཚེམ་
བུ་པའི་ལུགས་འདིའི་ཐུན་མོང་མ་ཡིན་པའི་ཆོས་འབྱུང་རྒྱས་པ་ཞིག་བྲི་འདོད་ཀྱང་འདི་ཕྱོགས་
སུ་ཡིག་ཆ་སོགས་མཐུན་རྐྱེན་ཇི་བཞིན་མི་འཛོམས་པའི་དཀའ་ངལ་ཡོད་ནའང་གཉན་ཚེམ་
བུ་པའི་ལུགས་ཀྱི་ཐུགས་རྗེ་ཆེན་པོ་དམར་ཁྲིད་ཐུན་མོང་མ་ཡིན་པ་འདིའི་ཆོས་འབྱུང་མདོར་
བསྡུས་ཏེ་ཟིན་བྲིས་སུ་བཏབས་པའི་དགོས་པ་གཙོ་བོ་ནི། མ་འོངས་པར་ཆོས་བརྒྱུད་འདིར་
ཐུན་མོང་མ་ཡིན་པའི་ལས་འཕྲོ་ཅན་ཞིག་གིས་ལུགས་འདིའི་ཆོས་འབྱུང་རྒྱས་པ། ལྷག་པའི་
ལྷ་འདིའི་བསྐྱེད་རྫོགས་ཀྱི་ལམ་ལ་བརྟེན་ནས་གྲུབ་པའི་གོ་འཕང་མཐོན་པོ་ཇི་ལྟར་བརྙེས་པའི་
ཚུལ་དང་། བརྙེས་ནས་བསྟན་པ་ལ་བྱ་བ་ཇི་ལྟར་མཛད་ཚུལ་གཙོ་བོར་བཀོད་པའི་རྣམ་པར་
ཐར་པ་རྒྱས་པ། སྔོན་བྱོན་དམ་པའི་རྣམ་ཐར་རྗེས་འཇུག་གདུལ་བྱའི་ཉམས་ལེན་དུ་ཇི་
ལྟར་འཁྱེར་དགོས་པའི་ཚུལ་གསལ་བར་བཀོད་པའི་ཆོས་འབྱུང་རྒྱས་པ་ཞིག་མཛད་པའི་
རེ་འདུན་དང་བཅས། འབྲས་རོང་པོ་ཆོས་རྗེ་ཀིརྟི་སྤྲུལ་མིང་འཛིན་པ་བློ་བཟང་བསྟན་འཛིན་
འཇིགས་མེད་ཡེ་ཤེས་རྒྱ་མཚོར་འབོད་པས། གནས་མཆོག་རྡོ་རྗེ་གདན་དུ་བསྙེན་ཆེན་གྱི་
109



སྤྱིའི་ཆོས་སྐོར།
ཐུན་གསེང་ནས་ཟིན་བྲིས་སུ་བསྟབས་པའི་དགེ་བས་སྙན་བརྒྱུད་ཀྱི་གདམས་པ་འདི་དར་
ཞིང་རྒྱས་པ་དང་ལྷག་པར་ཡིག་དྲུག་གི་ཉམས་ལེན་དང་འབྲེལ་བའི་སྙིང་རྗེའི་སེམས་ནི་
མར་གྱུར་སེམས་ཅན་སྤྱི་དང་ལྷག་པར་རང་རེའི་སློབ་བརྒྱུད་རོང་འབྲོག་གི་ཡུལ་ཁམས་
རྣམས་སུ་རྒྱ་ཆེར་འཕེལ་ཞིང་རྒྱས་པའི་རྒྱུར་འགྱུར་བའི་སྨོན་འདུན་ཤུགས་དྲག་དང་བཅས་
བྲིས་པ་དགེ་ལེགས་འཕེལ། མངྒ་ལཾ།།
110



༄༅།། ཐེམ་སྐས་གཉིས་པ། གཉན་ཚེམ་བུ་པའི་ལུགས་
ཀྱི་ཐུགས་རྗེ་ཆེན་པོའི་བསྙེན་ཆེན་གྱི་བསྙེན་ཡིག་
མདོར་བསྡུས་གསལ་བའི་མེ་ལོང་ཞེས་
བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། ན་མོ་ཨ་རྱ་ལོ་ཀི་ཤྭ་ར་ཡ། གངས་ཅན་འགྲོ་ལ་ལྷག་པར་རྗེས་
བརྩེ་བའི། །གངས་ཅན་འགྲོ་བའི་ལྷ་སྐལ་སྤྱན་རས་གཟིགས། །གངས་
ཅན་མགོན་པོ་ཕྱག་ན་པད་དཀར་འཆང་། །གངས་ཅན་འགྲོ་བའི་བླ་མ་གང་
དེར་འདུད། །གངས་ཅན་འགྲོ་བའི་མགོན་པོ་ཚེམ་བུ་པས། །གངས་ཅན་
འགྲོ་ལ་བརྩེ་བས་ཉེར་དྲངས་པ། །གངས་ཅན་འགྲོ་ལ་གདམས་པའི་སྙན་
བརྒྱུད་འདི། །གངས་ཅན་འགྲོ་བས་ཉམས་སུ་ལེན་ཚུལ་སྤེལ། དེ་ལ་འདིར་
བོད་ཁ་བ་གངས་ཅན་པ་རྣམས་ཀྱི་མེ་ཏོག་གང་ལ་ཕོག་པའི་ལྷ་སྐལ་འཕགས་
མཆོག་ཐུགས་རྗེ་ཆེན་པོ་བསྙེན་ཅིང་སྒྲུབ་པའི་ཚུལ་ནི་རྣམ་པ་མང་ཞིང་རྒྱ་
ཆེ་བ་ཞིག་ཡོད་ནའང་། དེ་ཐམས་ཅད་ཀྱི་ནང་ནས་རྒྱུད་པ་གཙོ་ཆེ་བ་ནི།
མི་ཏྲའི་ལུགས་ཀྱི་ཐུགས་རྗེ་ཆེན་པོའི་དམར་ཁྲིད། དཔལ་མོའི་ལུགས་ཀྱི་
ཐུགས་རྗེ་ཆེན་པོའི་དམར་ཁྲིད། སྐྱེར་སྒང་ལུགས་ཀྱི་ཐུགས་རྗེ་ཆེན་པོའི་
དམར་ཁྲིད། བྱང་སེམས་ཟླ་བ་རྒྱལ་མཚན་ལུགས་ཀྱི་ཐུགས་རྗེ་ཆེན་པོའི་
དམར་ཁྲིད། གྲུབ་ཆེན་གཉན་ཚེམ་བུ་པ་དར་མ་འོད་ཟེར་བའི་ལུགས་ཀྱི་
ཐུགས་རྗེ་ཆེན་པོའི་དམར་ཁྲིད་དེ་བཀའ་སྲོལ་ཆེན་པོ་ལྔ་ལས་ཆེས་ཟབ་པའི་
མཁའ་འགྲོའི་སྙན་བརྒྱུད་དེ། གཉན་ཚེམ་བུ་པའི་ལུགས་ཀྱི་བསྐྱེད་རྫོགས་
ཀྱི་དམར་ཁྲིད་འདིའི་ཉམས་ལེན་དང་སྦྲེལ་ནས་ཐུགས་རྗེ་ཆེན་པོའི་སྒྲུབ་
བསྙེན་ཆེན་མོ་ལ་ཇི་ལྟར་འཇུག་པའི་ཚུལ། སྐྱབས་མཆོག་ཀུན་གཟིགས་
བློ་བཟང་འཕྲིན་ལས་ཚང་(ཀིརྟི་སྐུ་ཕྲེང་བརྒྱད་པ་)གི་མན་ངག་གིས་བརྒྱན་པའི་
113



སྤྱིའི་ཆོས་སྐོར།
བསྙེན་ཡིག་ནོར་བུ་པདྨའི་ཞལ་གྱི་བདུད་རྩི་ལྟར་ཐུགས་རྗེ་ཆེན་པོའི་བསྙེན་
ཆེན་ལ་ཇི་ལྟར་བཞུགས་པའི་ཚུལ་སྦྱོར་དངོས་མཇུག་གསུམ་གྱི་ཕྱག་ལེན་
རྣམས་མདོར་བསྡུས་ཏེ་གོ་བདེ་བར་བཤད་པ་ལ་བཞི། སྒྲུབ་པོ་རྟེན་གྱི་
གང་ཟག གནས་དང༌། དུས་དང་། ཆོ་གའི་ཁྱད་པར་དང་
བཞི། ༈ དང་པོ་རྟེན་གྱི་གང་ཟག་ནི། མཎི་བཀའ་འབུམ་ལས།
ཐུགས་རྗེ་ཆེན་པོ་སྒྲུབ་པ་པོའི་རྟེན་གྱི་གང་ཟག་ལ། ཕྱིའི་རྟེན་གྱི་གང་ཟག
ནང་གི་རྟེན་གྱི་གང་ཟག གསང་བའི་རྟེན་གྱི་གང་ཟག དོན་གྱི་རྟེན་གྱི་
གང་ཟག རྟགས་ཀྱི་རྟེན་གྱི་གང་ཟག མཚོན་པའི་རྟེན་གྱི་གང་ཟག་སྟེ་
དྲུག་ཏུ་གསུངས་ལ། མ་མཐའང་ལམ་ཐུན་མོང་བས་རྒྱུད་སྦྱངས་པ་ཞིག་
ངེས་པར་དགོས་ཏེ། ཡབ་རྗེ་བླ་མ་ཙོང་ཁ་པ་ཆེན་པོས། ཐུན་མོང་ལམ་
སྦྱངས་སྣོད་དུ་གྱུར་པ་ན། །ཐེག་པ་ཀུན་གྱི་མཆོག་གྱུར་རྡོ་རྗེའི་ཐེག །སྐལ་
བཟང་སྐྱེ་བོས་འཇུག་ངོགས་དམ་པ་དེར། །བདེ་བླག་ཉིད་དུ་འཇུག་པར་
བྱིན་གྱིས་རློབས། །དེའི་ཚེ་དངོས་གྲུབ་རྣམ་གཉིས་འགྲུབ་པའི་གཞི། །རྣམ་
དག་དམ་ཚིག་སྡོམ་པར་གསུངས་པ་ལ། །བཅོས་མ་མིན་པའི་ངེས་པ་རྙེད་
གྱུར་ནས། །སྲོག་དང་བསྡོས་ཏེ་སྲུང་བ། ཞེས་གསུངས་པ་ལྟར་ཐུན་མོང་
ལམ་སྦྱང་གི་རྒྱུད་འབྱོངས་པ་ཞིག་ནི་མེད་མི་རུང་བའི་སྔོན་འགྲོ་ཡིན། དེའི་
སྟེང་བླ་མེད་ཀྱི་དབང་ཐོབ་པ། རབ་བྱུང་ན་ཐུགས་རྗེ་ཆེན་པོ་རྒྱལ་བ་རྒྱ་
མཚོའི་དབང་བཞི་རྣམ་པར་དག་པ་ཐོབ། ཁས་བླངས་པའི་དམ་ཚིག་དང་
སྡོམ་པ་ལ་གནས་ཤིང་ཚུལ་བཞིན་དུ་བསྲུང་བ་ལ་བརྩོན་པ། ལུགས་འདིའི་
114



བསྙེན་ཡིག་གསལ་བའི་མེ་ལོང་།
ཐུན་མོང་མ་ཡིན་པའི་བསྐྱེད་རྫོགས་ཀྱི་དམར་ཁྲིད་ལེགས་པར་ཐོབ་པའི་གང་
ཟག་ཡིན་དགོས། དེ་ལྟ་བུའི་རྟེན་གྱི་གང་ཟག་ཞིག་གིས་བསྙེན་ཆེན་ལ་
མ་བཞུགས་པའི་གོང་དུ་སྔོན་འགྲོ་ཞེས་གྲགས་པའི་ཚོགས་བསགས་སྒྲིབ་སྦྱོང་
ལ་འབད་ནས་རྒྱུད་ལས་སུ་རུང་བ་ཇི་ལྟར་བྱ་བའི་ཚུལ་ནི། ༡ སྐྱབས་
འགྲོ་འབུམ། ༢ སེམས་བསྐྱེད་འབུམ། ༣ བླ་མའི་རྣལ་འབྱོར་འབུམ།
༤ མཎྜལ་འབུམ། ༥ ཡིག་བརྒྱ་འབུམ། ༦ དམ་ཚིག་རྡོ་རྗེའི་བཟླས་པ་
འབུམ། ༧ ཟ་བྱེད་མཁའ་འགྲོའི་སྦྱིན་སྲེག་འབུམ། ༨ ཕྱག་འབུམ། ༩
མཆོད་པ་འབུམ། ༡༠ སྐུའམ་སཱཙྪ་འབུམ་སྟེ་འབུམ་བཅུའི་གྲངས་གསོག་
ངེས་པར་བྱེད་དགོས་པ་བླ་མ་གོང་མའི་ཕྱག་བཞེས་ཡིན་ཞེས་གསུངས། སྔོན་
འགྲོའི་ཁྲིད་ཆེན་བཞི་ཞེས་གྲགས་པ། ༡ སྐྱབས་འགྲོ་འབུམ། ༢ རྡོར་
སེམས་སྒོམ་བཟླས་འབུམ། ༣ བླ་མའི་རྣལ་འབྱོར་འབུམ། ༤ མཎྜལ་
འབུམ་དང་། དེའི་སྟེང་ཕྱག་འབུམ་དང་། མཆོད་པ་འབུམ་སྟེ་འབུམ་དྲུག་
པོ་འདི་མ་ཐའང་ངེས་པར་གྲངས་གསོག་བྱེད་དགོས་པའི་སྔོན་འགྲོ་ཡིན།
སྔོན་འགྲོ་གྲངས་གསོག་བྱེད་སྐབས་ཀྱི་ངག་འདོན་གྱི་ཆོ་ག་རྣམས་ནག་འགྲོས་
སུ་བཀོད་པ་ཟུར་དུ་ཡོད་པ་ལྟར་མཛད་ཐུབ་ན་ལེགས་སྙམ། ལྷག་པའི་ལྷ་
མཆོག་ཐུགས་རྗེ་ཆེན་པོའི་བསྙེན་ཆེན་འདི་ལྟ་བུའི་དགེ་བའི་བྱ་བ་རླབས་པོ་
ཆེ་ནི་དུས་ངན་སྙིགས་མའི་མཐར་སླེབས་པའི་དབང་གིས་བསོད་ནམས་ཀྱིས་
འཆུན་དཀའ་བར་བརྟེན། སྐབས་རེར་བསྙེན་མཚམས་མཐར་མི་ཕྱིན་པའམ་
མཐར་ཕྱིན་ཀྱང་སྐུ་ཚེ་མི་བརྟན་པ་སོགས་ཀྱི་རྐྱེན་ངན་སྣ་ཚོགས་པར་སྔ་
115.



-
-
-
-
-
-
སྤྱིའི་ཆོས་སྐོར།
ཕྱིར་འཕྲད་མྱོང་ཡོད། དེས་ན་བར་ཆད་མེད་པར་ལམ་དུ་འགྲོ་བའི་ཆེད་
ཚོགས་བསགས་སྒྲིབ་སྦྱོང་གནང་རྒྱུ་གནད་ཆེ་བས་མཚམས་ལ་མ་བཞུགས་
པའི་གོང་དུ། མཆོག་གསུམ་ལ་ཕྱག་མཆོད་གསོལ་འདེབས། དགེ་འདུན་
ལ་བསྙེན་བཀུར། རྒྱལ་བའི་བཀའ་སྒྲོགས་པ། སཱཙྪ་འདེབས་པ། གཏོར་
མ་བརྒྱ་རྩ་གཏོང་བ། ཆོས་སྐྱོང་སྲུང་མ་ལ་འཕྲིན་ལས་བཅོལ་བ། ཆ་གསུམ་
གཏོང་བ། ངན་སློང་ལ་སྦྱིན་གཏོང་དང་སྲོག་བླུ། ཡུལ་ལྷ་གཞི་བདག་ལ་
བསངས་ཀྱིས་མཆོད་པ། དགྲ་ལྷ་དཔང་བསྟོད། འགོ་བའི་ལྷ་ལྔའི་གསོལ་
མཆོད། རི་རྩེར་ཁམས་མཐུན་གྱི་དར་ལྕོག་འཛུགས་པ་སོགས་ཚོགས་
བསགས་དགེ་སྒྲུབ་རྒྱ་ཆེན་པོར་འབད་ནས་བསོད་ནམས་འཕེལ་བའི་ཐབས་
ལ་ནན་ཏན་གྱིས་འབད་ན་དགེ་བའི་བྱ་བ་ལམ་ལྷོང་ཡོང་བའི་ཁྱད་ཡོད། ༈
གཉིས་པ་གནས་ཀྱི་ཁྱད་པར་ནི། ས་འདོམ་གང་གྲུ་བཞི་ལ། །དགེ་
སྦྱོར་འཕེལ་དང་མི་འཕེལ་ཡོད། ཅེས་གསུངས་པ་ལྟར་གསང་འདུས་རྩ་
རྒྱུད་ལེའུ་བརྒྱད་པ་ལས། རྒྱལ་ཉིད་སྐྱེས་ཞི་ཞི་བའི་གནས་རྣམས་སུ། ཞེས་
གསུངས་པ་ལྟར་རབ་སངས་རྒྱས་ཀྱིས་མཛད་པ་བཅུ་གཉིས་གང་ཡང་རུང་
བ་མཛད་སའི་གནས་ཆེན་ལྟ་བུའམ། ཡང་ན། རྒྱ་བོད་ཀྱི་སྐྱེས་ཆེན་དམ་
པས་ཞབས་ཀྱིས་བཅགས་ཤིང་བྱིན་གྱིས་བརླབས་པའི་གནས་ནི་མཆོག་ཏུ་
བཟང་སྟེ། སྔོན་གྱི་དུས་སུ་གང་ཟག་གིས་གནས་བྱིན་གྱིས་བརླབས་ཤིང་
ད་ལྟ་གནས་ཀྱིས་གང་ཟག་བྱིན་གྱིས་རློབ་པའི་དགེ་མཚན་ཡོད། ལྷག་པར་
འཕགས་པ་ཐུགས་རྗེ་ཆེན་པོ་སྒྲུབ་པའི་གནས་ལ། ཕྱི། ནང་། གསང་བ།
116



བསྙེན་ཡིག་གསལ་བའི་མེ་ལོང་།
དོན། རྟགས། མཚོན་པའི་གནས་དྲུག་ཏུ་གསུངས། ཕྱིའི་གནས་ནི་ཉམས་
དགའ་བ་སྔོན་གྲུབ་ཐོབ་སོགས་བཞུགས་པའམ་ཞབས་ཀྱིས་བཅགས་པའི་
གནས། གནམ་འཁོར་ལོ་རྩིབས་བརྒྱད། ས་པདྨ་འདབ་བརྒྱད། ཕུ་དར་
དཀར་པོའི་ཡོལ་བས་བྲེས་པ། མདའ་ཕྱག་རྒྱ་བསྣོལ་བ། ནུབ་མཐོ་བ།
ཤར་དམའ་བ། བྱང་སྐྱོབ་པ། ལྷོ་བཞོལ་བ། སྨན་དང་རྩི་ཤིང་ཡོད་པ།
འབྲུ་(འཚོ་བ་)འཚོལ་སའི་ཁུངས་ཡོད་པ། བྱ་སྐད་སྙན་པ། ཡུལ་མི་རྣམས་
བཀྲ་ཤིས་པའི་དགོན་པའི་གནས་ཏེ། རྩ་རྒྱུད་ལེའུ་བཅུ་གཉིས་པ་ལས། དགོན་
པ་ཆེན་པོའི་ས་ཕྱོགས་སུ། །མེ་ཏོག་འབྲས་བུ་སོགས་ཀྱིས་བརྒྱན། །རི་
བོ་དབེན་པའི་ས་ཕྱོགས་སུ། །དངོས་གྲུབ་ཐམས་ཅད་བསྡུས་པ་བསྒྲུབ། ཅེས་
པས་དབེན་གནས་ཀྱི་ཁྱད་པར་དང་། དེར་མཚམས་ཁང་གསར་དུ་བཞེངས་
ན༑ དཔུང་བཟང་གིས་ཞུས་པ་ལས། དེར་ནི་ས་བརྐོས་སྦྱངས་ནས་གནས་
བརྩིགས་པར། །དྲོ་ལ་བརྟན་ཅིང་འཇིམ་པས་ཞལ་ཞལ་བྱས། །ཤར་རམ་
བྱང་ངམ་ནུབ་ཏུ་སྒོ་གཏོད་ཅིང་། །ལྷོ་ཕྱོགས་སུ་ནི་ནམ་ཡང་མི་གཏོད་དོ།
ཞེས་དང་། ས་བཟང་བ་དང་གྲོགས་བཟང་དང་། །རྣལ་འབྱོར་བདེ་བའི་
ཡོ་བྱད་ལྡན། ཞེས་གསུངས་པ་ལྟར་བསྙེན་ཆེན་ལ་བཞུགས་སའི་ཡུལ་ཕྱོགས་
ཀྱི་ས་ཆུ་རླུང་དང་ཚ་གྲངས་སོགས་རང་གི་ཁམས་ལ་འཕྲོད་པ། ཉིན་མོའི་
དུས་སུ་སྐྱེ་བོ་མང་པོའི་རྒྱུ་འགྲུལ་མེད་ཅིང་། མཚན་མོའི་དུས་སུ་སྒྲ་ཆུང་
བ༑ རྒྱལ་འགོང་དང་གླུ་བཙན་སོགས་མི་མ་ཡིན་ནག་ཕྱོགས་ལ་དགའ་ཞིང་
ཆོས་སྒྲུབ་པ་ལ་བར་ཆད་གཏོང་བ་དང་། རྐུ་ཇག་དང་གཅན་གཟན་སོགས་
117



སྤྱིའི་ཆོས་སྐོར།
ཀྱི་འཚེ་བ་མེད་པ། གྲོང་ལས་ཐག་རིང་བའི་དབེན་པའི་གནས་ཏེ། ཕུག་
པའམ། ཁང་པ། སྦྲ་གུར་སོགས་ཀྱི་སྡོད་གནས་བཟང་ངན་གང་ཡིན་ཡང་
ཁྱད་མེད། འོན་ཀྱང་ཡིད་གཡེང་ཞིང་སེམས་མི་བརྟན་པའི་གནས་དང་
ཕྱི་ནང་གི་རྒྱུ་རྐྱེན་རྟེན་འབྲེལ་མི་འགྲིག་སའི་གནས་ཤིག་ཡིན་མི་ཉན། དབེན་
པའི་གནས་དེར་མཁོ་བའི་ཡོ་བྱད་བཟའ་བཏུང་གོས་སྟན་ལ་སོགས་ལྡང་ངེས་
བསགས། ནད་གསོ་བའི་ཡོ་བྱད་སྨན་དང་སྨན་པ། གསང་བ་བགེགས་
སྲུང་བའི་ཡོ་བྱད་ཀྱི་རྫས། མཚོན་པའི་ཡོ་བྱད་ཐུགས་རྗེ་ཆེན་པོའི་སྒྲུབ་ཐབས་
དང་མན་ངག་གི་ཆ་རྐྱེན་ཚང་བ། ནང་གི་འཁོར་མཚམས་གཡོག་ངང་རྒྱུད་
རིང་ཞིང་བརྩོན་འགྲུས་ཆེ་བ་སོགས་ཀྱི་གྲ་སྒྲིག་ལེགས་པ་ཞིག་མཛད་དགོས།
༈ གསུམ་པ་དུས་ཀྱི་ཁྱད་པར་ནི། སྤྱིར་བསྙེན་པ་གཏོང་བའི་དུས་
ལ་དབྱར་དགུན་སྟོན་དཔྱིད་ཁྱད་མེད་ནའང་། སྟོན་དགུན་གཉིས་བསིལ་
ཞིང་རིག་པ་དྭངས་པ། མཚན་མོ་རིང་བས་ཐོར་ཐུན་དང་སྲོད་ཐུན་གཉིས་
རིང་པོ་བྱས་ཆོག་པས་བཟང་། ཞི་བ་དང་ནི་རྒྱས་པ་དག །ཟླ་བ་ཡར་གྱི་
ངོ་ལ་བྱ། ཞེས་དང་། ཚེས་གཅིག་ལ་ནི་ཞི་བ་བྱ། ཞེས་དང་། ཞི་བ་
ཕལ་ཆེར་སྲོད་ལ་བྱ། ཞེས་གསུངས་པས་ཐུགས་རྗེ་ཆེན་པོའི་བསྙེན་ཆེན་
གྱི་འགོ་འཛུགས་ཀྱི་དུས་ནི་ཟླ་བ་གང་ཡང་རུང་བའི་ཡར་ངོའི་ཚེས་གཅིག་
གམ་ཡང་ན་དུས་ཆེན་ཁྱད་པར་ཅན་གང་ཡང་རུང་བའམ་གཟའ་སྐར་འཕྲོད་
སྦྱོར་ཕུན་སུམ་ཚོགས་པའི་ཉིན་གྱི་སྲོད་ཐུན་ནི་བསྙེན་ཆེན་གྱི་ཐུན་དང་པོའི་
འགོ་འཛུགས་ཀྱི་དུས་ཡིན་པར་གསུངས། ༈ བཞི་པ་ཆོ་གའི་ཁྱད་
118



བསྙེན་ཡིག་གསལ་བའི་མེ་ལོང་།
པར་ལ། སྦྱོར་བ། དངོས་གཞི། མཇུག་གི་ཁྱད་པར་དང་གསུམ་
ལས། ༈ དང་པོ་སྦྱོར་བ་ནི། ཕྱིའི་འཁོར་ཆོས་རྒྱགས་ཀྱི་འཚོ་བ་
སྦྱོར་བའི་སྦྱིན་བདག་དད་པ་ཅན་རྒྱང་རིང་མ་ཐུང་དུ་བསྟེན་པ། ནང་གི་
འཁོར་མཚམས་གཡོག་ངང་རྒྱུད་རིང་ཞིང་བརྩོན་འགྲུས་ཆེ་བ། གསང་
བའི་འཁོར་རྟེན་གྱི་གང་ཟག་ཁྱིམ་པ་ཡིན་ན་ཕྱག་རྒྱ་མ་མཚན་ཉིད་དང་ལྡན་
པ་གྲོགས་སུ་བསྟེན། རྟགས་ཀྱི་འཁོར་སྒོམ་པ་ཉམས་དང་བཅས་པ། མཚོན་
པའི་འཁོར་སྤྱོད་པ་གྲོགས་དང་བཅས་པ་གྲ་སྒྲིག་ལེགས་པར་བྱས་ཏེ། ཐོག་
མར་མཚམས་ཁང་གི་ཕྱི་ནང་དུ་ཁྲུས་བྱེད་པ་དང་། བགེགས་བསྐྲད་ནས་
གནས་བསྲུང་བ་སོགས་ཀྱི་སྦྱོར་བ་ལ་འཇུག་དགོས། དེ་ཡང་ཐོག་མར་གནས་
ཁང་བྱི་དོར་བྱ་བ་སྟེ། བགེགས་དང་བདུད་སོགས་ཞི་བའི་ཕྱིར། །བདུད་
རྩི་ལྔ་པོས་བྱིན་གྱིས་རློབས། ཞེས་གསུངས་པ་ལྟར་མཚམས་ཁང་གི་ཕྱི་
ནང་ཉེ་འཁོར་དང་བཅས་པར་བདུད་རྩི་རིལ་བུ་དང་། བ་བྱུང་རྣམ་ལྔ།
བཟང་དྲུག་སོགས་ཀྱིས་ཆག་ཆག་བཏབ་སྟེ་གད་དར་ལེགས་པར་བྱས་ནས་
བསངས་བདུག་གཏོང་བ་སོགས་གཙང་སྦྲ་ལེགས་པར་བྱ། དྲི་ཞིམ་པོའི་
མེ་ཏོག་གཅལ་དུ་བཀྲམ། འཕགས་པ་ཐུགས་རྗེ་ཆེན་པོའི་སྐུ་བརྙན་བྲིས་
འབུར་གང་རུང་རབ་གནས་ཅན་ཞིག་རང་དང་ཞལ་སྤྲོད་ཀྱི་ཚུལ་གྱིས་
བཞུགས་སུ་གསོལ། ༈ མཆོད་གཏོར་ནི། སྐུ་དེའི་མདུན་དུ། རྡུལ།
བྱི་བ། འབུ་སོགས་ཀྱིས་གནོད་མི་ནུས་པའི་གཏོར་སྒམ་ཞིག་དགོས། གཏོར་
མའི་རྒྱུ་ནི། ཆང་དང་། བདུད་རྩི་རིལ་བུ། མར་གསར་གྱི་ཁུ་བ་བཙག་
119



སྤྱིའི་ཆོས་སྐོར།
ཐག་ཆོད་པས་སྦྲུས་པའི་རྩམ་དཀར་སོགས་གཟན་གཙང་མས། ༡ བླ་
མའི་རྣལ་འབྱོར་གྱི་ཞལ་ཟས་ཟླུམ་པོ། ༢ ཡི་དམ་གྱི་གཏོར་མ་ཟླུམ་པོ་
པད་འདབ་ཅན་གྱི་རྩེ་མོར་ཉི་ཟླ་ཐིག་ལེ་ནཱ་དའམ་ནོར་བུ་འབར་བ་སོགས་
ཀྱི་རྒྱན་སྤྲས་གང་ལེགས་ཅན། ༣ མགོན་པོ་ཕྱག་དྲུག་པའི་གཏོར་མ་མདུན་
ལེབ། ༤ ཆོས་སྐྱོང་སྤྱིའི་གཏོར་མ་མདུན་ལེབ། ༥ མཁའ་འགྲོའི་སྤྱི་
གཏོར། ༦ གཞི་བདག་གཏོར་མ་བཅས་ཆང་དང་བདུད་རྩི་རིལ་བུ་མ་
འདྲེས་པར་གཙང་སྦྲ་དང་ལྡན་པར་བཞེངས། མཚམས་ཀྱི་ཡུན་ཉིན་གྲངས་
ལ་དཔག་པའི་བཅད་ཁམ་མང་པོ། ཀ་ར། བུ་རམ། ཤིང་ཏོག འཁུར་
བ་སོགས་ཟས་ཕུད་ཡུན་རིང་མི་རུལ་བའི་རིགས་ཅི་འཛོམས་ལེགས་པར་
བཤམས། གཏོར་ཁ་གསོ་བའི་བཅད་ཁམ་ཉིན་རེ་བཞིན་གསར་དུ་བཟོས་
ཏེ་འབུལ་ནུས་ན་ལེགས། འོན་ཀྱང་གཏོར་མ་བསྒུལ་བསྐྱོད་ཡང་ཡང་བྱས་
ན་མི་ལེགས་པས་བཅད་ཁམ་ཉིན་གྲངས་དང་མཉམ་པ་ཞིག་ཐོག་མ་ནས་
ཕུལ་ན་ལེགས་ཞེས་པའི་གསུང་རྒྱུན་ཡོད། དེའི་མདུན་དུ་བདག་བསྐྱེད་ཀྱི་
མཆོད་པ་ཆུ་གཉིས་ཉེར་སྤྱོད་རང་གི་གཡས་ནས་འགོ་བརྩམས་པ་དང་།
མདུན་བསྐྱེད་དང་གཏོར་མགྲོན་གྱི་མཆོད་པ་ཆུ་གཉིས་ཉེར་སྤྱོད་འབུལ་ཡུལ་
གྱི་གཡས་ནས་འགོ་བརྩམས་ཏེ་བཤམས། མགོན་པོ་ལའང་ཆུ་གཉིས་ཉེར་
སྤྱོད་ཀྱི་མཆོད་པ་བཤམས། མཆོད་པ་རྣམས་ཐུན་རེ་རེ་བཞིན་གསར་དུ་
བཤམས་ནུས་ན་ཤིན་ཏུ་ལེགས་ཀྱང་མི་ནུས་ན་ཐུན་ཕྱི་མ་རེ་རེ་བཞིན་མཆོད་
ཁ་ལེགས་པར་གསོ་དགོས། ཞག་རེ་རེ་ལ་མཆོད་པ་ཆ་ཚང་གསར་པ་བཅའ་
120



བསྙེན་ཡིག་གསལ་བའི་མེ་ལོང་།
བཤམས་བྱེད་དགོས། དེ་ཡང་མཚམས་པ་བ་རང་ཉིད་དམ་མཆོད་གཡོག་
ཁོ་ནས་མཚམས་ཀྱི་རིང་ལག་ལེན་བྱེད་པ་མ་གཏོགས་སུ་བྱུང་བྱུང་གིས་
མཆོད་པར་ལག་རེག་མི་ཉན། ༈ མཚམས་གདན་ནི། མཚམས་པ་
བ་རང་ཉིད་འདུག་ས་ནི། འདུལ་བ་ནས་བཤད་པའི་ཤིང་ཁྲི་དྲ་མིག་ཅན་
ལྟ་བུ་བྱུང་ན་ཡུན་རིང་པོར་བསྡད་དུས་རླན་གྱིས་གདན་རུལ་བ་སོགས་ཀྱི་
སྐྱོན་མི་འབྱུང་བས་ལེགས། གདན་འོག་ཏུ་ས་དཀར་རམ་འབྲུ་དཀར་གྱིས་
གཡུང་དྲུང་གི་རི་མོ་གཡས་སྐོར་དུ་བྲི། དེའི་སྟེང་དུ་རྩྭ་ཀུ་ཤ་མང་ན་རྩེ་
མོ་མདུན་དུ་བྱས་ནས་གཅལ་དུ་བཀྲམ། རྩྭ་ཀུ་ཤ་ཉུང་ངུ་ལས་མེད་ན་རྟེན་
འབྲེལ་གྱི་ཆེད་རྩྭ་ཀུ་ཤའི་རྩེ་མོ་མདུན་དུ་བྱས་པ་བཞི་ཁྲ་བྱས་པ་གདན་འོག་
ཏུ་བཞག སྣ་ཚོགས་རྡོ་རྗེའི་སྟན་ལ་ལེགས་པར་འདུག ཅེས་གསུངས་པ་
ལྟར་སྣ་ཚོགས་རྡོ་རྗེའི་རི་མོ་བྲིས་མ་གདན་འོག་ཏུ་འཇོག་པའི་ཕྱག་ལེན་ཡོད།
དེའི་སྟེང་དུ་བལ་སོགས་ནང་ཚངས་ཅན་གྱི་སྟན་འཇམ་པོའི་འབོལ་གདན་
གཏིང་། དགེ་ཚུལ་སློང་ཡིན་ན་དེའི་སྟེང་དུ་གདིང་བ་བཏིང་དགོས། ཐུན་
མཚམས་སུའང་གདན་སྟོང་པར་མི་འཇོག་པའི་ཕྱག་སྲོལ་ཡོད། མཚམས་
ཀྱི་རིང་གདན་ལ་བསྒུལ་བསྐྱོད་བྱས་མི་ཆོག་པར་གསུངས། རང་གི་མདུན་
དུ་ཅོག་ཙེའི་སྟེང་གཡོན་ཕྱོགས་ནས་འགོ་བརྩམས་ཏེ། ༡ བདུད་རྩི་རིལ་
བུ་བཏབ་པའི་ནང་མཆོད་ཀྱི་ཀ་པཱ་ལ། ༢ རྡོ་རྗེ། ༣ དྲིལ་བུ་ཞལ་རང་
ལ་བསྟན་པ། ༤ ཌཱ་མ་རུ། ༥ ཐོར་ནས་རྣམས་རིམ་པ་བཞིན་དུ་འཇོག
ལྷ བགྲང་ཕྲེང་ནི། ཞི་བ་ལ་ཤེལ། རྒྱས་པ་ལ་གསེར། དབང་ལ་
121



སྤྱིའི་ཆོས་སྐོར།
པདྨའི་ས་བོན་དང་། ཙནྡན་དམར་པོ། བྱུ་རུ། དྲག་པོ་ལ་རཀྵ་དང་མིའི་
རུས་སའམ་ཐོད་པ་ལས་བྱས་པའི་ཕྲེང་བ་དགོས་པར་གསུངས་ནའང་། བོ་
དེ་ཙེས་ནི་ལས་ཀུན་འགྲུབ། ཅེས་གསུངས་པས་བོ་དེ་ཙེའི་ཕྲེང་བ་ཡིན་ནའང་
འགྲིགས། ཕྲེང་བ་ལ་བདུད་རྩི་ལྔ་སོགས་ཀྱིས་བྱུགས་ན་དངོས་གྲུབ་མྱུར་
བར་འགྲུབ་ཅེས་རྗེ་ཐམས་ཅད་མཁྱེན་པས་གསུངས་ཞེས་གསལ་བས་བདུད་
རྩི་རིལ་བུས་བྱུགས་ཤིང་བསངས་བདུག་བྱ། ཕྲེང་བ་དམ་ཚིག་མི་གཙང་
བའི་ལག་ཏུ་འཇོག་པ་དང་འགོམས་པ་སོགས་མ་གུས་པ་ནམ་ཡང་བྱ་མི་རུང་།
༈ དང་པོ་བགེགས་གཏོར་གཏོང་བ་ནི། བསྙེན་ཆེན་དངོས་གཞིའི་
ཉིན་དང་པོ་སྲོད་ཐུན་གྱི་འགོ་དེར་མཚམས་ཁང་གི་ནང་སྒོའི་ཕྱི་ལོག་ཏུ།
བགེགས་གཏོར་དང་། གཞི་བདག་གཏོར་མ། མཚམས་ཐོ་བསྐྱེད་ཆོག་
བཅས་བྱ་དགོས་པས། བགེགས་གཏོར་དང་གཞི་བདག་གཏོར་མ། སྟེགས་
ཀྱི་ཁར་ཕྱི་ནང་གི་མཚམས་ཐོ་གཉིས་ལ་འབྲུ་གསུམ་བྲིས་པ། ན་བཟའ་
དང་། ཀུ་ཤ་བཙུགས་པའི་མཚམས་ཐོ་བཞུགས་པའི་མདུན་དུ་ཆུ་གཉིས་
ཉེར་སྤྱོད་བཤམས། སྐྱབས་སེམས་སྔོན་དུ་བཏང་སྟེ། རང་ཉིད་སྐད་ཅིག་གིས་
ཁྲོ་བོའི་རྒྱལ་པོ་དཔལ་རྟ་མཆོག་རོལ་པ་ཞལ་གསུམ་ཕྱག་དྲུག་ཞབས་བརྒྱད་
པ༑ སྐུ་ལས་ཁྲོ་ཆུང་གི་ཚོགས་དཔག་ཏུ་མེད་པ་འཕྲོ་ཞིང་ཡེ་ཤེས་ཀྱི་མེ་
དཔུང་རབ་ཏུ་འབར་བའི་དབུས་ན་བཞུགས་པའི་སྐུར་བཞེངས་པར་གྱུར་
པར་བསམས་ལ། ཁྲོ་བོའི་མཆོད་པ་བྱིན་གྱིས་བརླབས། ཁྲོ་བོ་སྤྱན་འདྲེན་སོགས་སྤྱི་ལྟར་
བྱ༑ མགྲོན་འགུག་པའི་སྐབས་སུ་རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས།
122



བསྙེན་ཡིག་གསལ་བའི་མེ་ལོང་།
འཕགས་པ་ཐུགས་རྗེ་ཆེན་པོའི་བསྙེན་སྒྲུབ་ཟབ་མོ་བགྱིད་པ་ལ་བར་དུ་གཅོད་
པར་བྱེད་པའི་བགེགས་ཀྱི་རིགས་སུ་གྱུར་པ་ཐམས་ཅད་སྐད་ཅིག་གིས་མཆོད་
སྦྱིན་གྱིས་གཏོར་མའི་མགྲོན་དུ་མཆིས་པར་གྱུར་ཅེས་བརྗོད་ནས་བགེགས་ལ་གཏོར་
མ་བསྔོ། བདེན་སྟོབས་བརྗོད་པའི་སྐབས་ཀྱི་ཁ་བསྒྱུར་ནི། བདེན་པ་ཆེན་པོའི་བྱིན་
གྱིས་བརླབས་པ་ལ་བརྟེན་ནས། བདག་གིས་འཕགས་པ་ཐུགས་རྗེ་ཆེན་པོའི་
བསྙེན་སྒྲུབ་ཟབ་མོ་བགྱིད་པ་ལ་བར་དུ་གཅོད་པར་རྩོམ་པའི་གདོན་བགེགས་
ཀྱི་རིགས་སུ་གྱུར་པ་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་
ཚིམ་པར་གྱིས་ལ་གནོད་པ་དང་འཚེ་བའི་བསམ་པ་ངན་པ་ཐམས་ཅད་སྤོང་
ལ་ཕན་པ་དང་ཞི་བ་བྱང་ཆུབ་ཀྱི་སེམས་དང་ལྡན་པའི་སྒོ་ནས་འདིར་མི་
གནས་པར་རང་རང་སོ་སོའི་གནས་སུ་སོང་ཞིག གལ་ཏེ་མི་འགྲོ་ན་ཁྲོ་
བོ་ཡེ་ཤེས་ཀྱི་རྡོ་རྗེ་ཞེས་སོགས་ཀྱི་མཐར། རྟ་མགྲིན་ཀྱི་སྔགས་བརྗོད་པའི་མཇུག་ཏུ།
མཚམས་གཅོད་ཀྱི་ཕཊ་དྲག་པོ་དང་སུམྦྷ་ནིས་བགེགས་བསྐྲད། ཀུ་གུལ་གྱིས་བདུག ཡུངས་
དཀར་གྱིས་བྲབ། རོལ་མོའི་སྒྲ་དྲག་ཏུ་བྱ། ༈ སྲུང་བའི་འཁོར་ལོ་སྒོམ་པ་
ནི༑ རང་གི་ཐུགས་ཀའི་ཧཱུཾ་ལས་འོད་ཟེར་འོག་ཏུ་འཕྲོས་པས། རྡོ་རྗེའི་
ས་གཞི། ཞེས་པ་ནས། མེ་དཔུང་ཕྱོགས་བཅུར་འཕྲོ་བར་གྱུར། ཨོཾ་བཛྲ།
རཀྵ་རཀྵ་ཞེས་བརྗོད་ནས་ལག་གཡས་པས་རྡོ་རྗེ་ཕྱོགས་བཅུར་བསྒྲེངས་ཏེ་བསྲུང་འཁོར་
སྒོམ། གཞི་བདག་གཏོར་མ་ནི་སྤྱི་ལྟར་ལ། གནས་བདག་དང་གཞི་བདག་རྣམས་ལ་དཀར་
གཏོར་བསྔོས་ཏེ་བསྙེན་སྒྲུབ་ལ་བར་ཆད་མི་འབྱུང་བའི་འཕྲིན་ལས་བཅོལ། ༈ མཚམས་
ཐོ་འཇོག་ཚུལ་ནི། ཐོག་མར་སངས་རྒྱས་ཆོས་ཚོགས་མ་ལན་གསུམ་བརྗོད། རང་
123



སྤྱིའི་ཆོས་སྐོར།
ཡི་དམ་དུ་གསལ་བཏབ་སྟེ། མཆོད་གཏོར་བྱ་རྒྱུད་ལྟར་བྱིན་གྱིས་བརླབས། སྭ་བྷ་ཝས་
སྦྱངས། སྟོང་པའི་ངང་ལས་ཐོ་སྐད་ཅིག་གིས་རྒྱལ་པོ་ཆེན་པོ་བཞིའི་སྐུར་
བཞེངས་པར་གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས་རང་བཞིན་
གྱི་གནས་ནས་རྒྱལ་པོ་ཆེན་པོ་བཞི་འཁོར་དང་བཅས་པ་སྤྱན་དྲངས། ཛཧཱུྃ་
བོ་ཧོ༔ གཉིས་སུ་མེད་པར་གྱུར། ཨོཾ་མཧ་རཱ་ཛ་ས་པཱ་རི་ཝ་ར་ཨབྷཾ་ནས་
ཤཔྟའི་བར་གྱིས་མཆོད། ཤཱཀྱ་སེངྒེའི་སྤྱན་སྔ་རུ། །བསྟན་དང་བསྟན་འཛིན་
སྐྱེས་བུ་རྣམས། །སྲུང་ཞིང་སྐྱོང་བར་ཞལ་བཞེས་པ། །རྒྱལ་ཆེན་བཞི་
ལ་ཕྱག་འཚལ་བསྟོད། ཅེས་པས་བསྟོད། རྒྱལ་པོ་ཆེན་པོ་སྡེ་བཞིའི་ལྗགས་
འོད་ཟེར་གྱིས་སྦུ་གུས་གཏོར་མའི་བཅུད་དྲངས་ཏེ་གསོལ་བར་གྱུར། ཨོཾ་
ཏིར་ཏྲ་ཡ། བི་རུ་ཏྲཀ་ཡེ། བི་རུ་བྷཀྵ་ཡེ། བི་ཤྭ་མཎ་ཡེས་བཱ་རི་ཝ་ར་
ཨི་དཾ་བལིཾ་ཏ་ཁ་ཁ་ཁཱ་ཧི་ཁཱ་ཧི། གསུམ་དང་། ཨཱ་ཀ་རོ་གསུམ་གྱིས་གཏོར་མ་
ཕུལ། ༀ་མ་ཧཱ་རཱ་ཛ་ས་བཱ་རི་ཝ་ར་ཨགྷཾ་སོགས་ཀྱིས་མཆོད། ཤཱ་ཀྱ་སེངྒེའི་སྤྱན་
སྔ་རུ། ཞེས་སོགས་ཀྱིས་བསྟོད། བདག་གི་དགེ་བའི་བྱ་བ་འདི། །ཇི་སྲིད་ལེགས་
པར་འགྲུབ་ཀྱི་བར། །ཕྱི་ནང་འགལ་རྐྱེན་ཀུན་ཞི་ཞིང་། །མཐུན་རྐྱེན་
འགྲུབ་པའི་འཕྲིན་ལས་མཛོད། ཅེས་པས་འཕྲིན་ལས་བཅོལ། མཆོད་གཏོར་རྣམས་
བསྡུ། མཚམས་ཀྱི་རིང་ཆོས་སྐྱོང་གི་གཏོར་འབུལ་སྐབས་རྒྱལ་ཆེན་བཞི་ལའང་མཆོད་གཏོར་
འབུལ་བའི་དམིགས་པ་བྱ། མཚམས་ལ་ཕྱི་མཚམས་དང་ནང་མཚམས་གཉིས་
སུ་བཅད་དགོས། མཚམས་ཐོ་གཅིག་ནང་མཚམས་ཀྱི་སྒོ་དེར་སྟེགས་མཐོ་
བོའི་སྟེང་ན་བཟའ་བཅས་བཞག མཚམས་ཐོ་གཅིག་ཕྱི་མཚམས་ཀྱི་སྒོའི་
124



བསྙེན་ཡིག་གསལ་བའི་མེ་ལོང་།
མཚམས་དེར་འཇོག་པའི་ཕྱག་སྲོལ་ཡོད། མཚམས་ཐོ་བཞག་པ་ནས་བཟུང་
དགེ་བའི་བྱ་བ་བར་ཆད་དུ་འགྱུར་བའི་རིགས་ཐམས་ཅད་དང་སེམས་གཡེང་
བའི་རྒྱུ་གང་ཡིན་ཐམས་ཅད་ལ་འབྲེལ་བ་ཅམ་གྱིས་བཅད་ན་དགེ་སྦྱོར་འཕེལ་
བར་ཕན་རླབས་ཆེ་བ་དང་གནོད་པའང་མང་པོ་འགོགས་ནུས་པས། འབྲེལ་
བཅད་པ་ལ་དྲུག་ཏུ་གསུངས། དང་པོ་ཕྱིའི་འབྲེལ་བཅད་པ་ནི། ནང་གི་
ཕ་མ་དང་ཉེ་འབྲེལ་སོགས་ལ་མ་ཆགས་པར་ཐག་བསྲིང་བ། གསང་བའི་
འབྲེལ་བ་ཉེ་རིང་དང་གཡོ་སྒྱུའི་སེམས་སོགས་སེམས་དྲི་མ་ཅན་ཐམས་ཅད་
སྤོང་བ། དོན་གྱི་འབྲེལ་བ་སྟེ་བླ་མའི་གདམས་ངག་གིས་སེམས་ཐག་བཅད་
པ༑ རྟགས་ཀྱི་འབྲེལ་བ་སྟེ་ཆོས་ཉིད་ཀྱི་དོན་རྟོགས་པར་ཐག་བཅད་པ།
མཚོན་པའི་འབྲེལ་བ་ནི་སྟེ་མཚམས་སུ་བཅད་པ་ནས་བཟུང་གཞན་དང་མི་
འཕྲད་པར་ཉམས་སུ་བླང་བ་སྟེ་ཕྱི་ནང་གི་འབྲེལ་བ་སྣ་ཚོགས་བཙན་ཆོད་
ཀྱིས་མཚམས་འཇོག་དགོས། མཚམས་ནང་དུ་ངེས་པར་ཆུད་དགོས་པའམ།
དགོས་པར་དོགས་པའི་རིགས་སྐབས་དེར་མཚམས་ཁོངས་སུ་མེད་པ་རྣམས་
ལ་དང་པོ་ནས་དཔྱད་དེ་མཚམས་ཐོའི་མདུན་དུ་མི་གྲངས་དང་མཉམ་པའི་
མཚམས་རྡེལ་དང་། དེའི་སྟེང་དུ་མི་ངེས་མེད་འགའ་ཤས་ཀྱི་ཆེད་མཚམས་
རྡེལ་རེ་འཇོག་པའི་ཕྱག་ལེན་ཡོད། མཚམས་རྡེལ་འཇོག་མང་ཉུང་གིས་
མཚམས་དམ་ལྷོད་ཀྱི་བཤད་སྲོལ་ཡོད། རང་གི་བླ་མ་ལ་དམ་ཚིག་གི་སེལ་
ཡོད་པ་དང་དམ་ཚིག་མི་གཙང་བ་སོགས་ཀྱི་ལག་ནས་བྱུང་བའི་ཟས་གོས་
ཡོ་བྱད་སོགས་རྫས་གྲིབ་ཅན་དང་། རྫས་གདོན་ཅན་གྱི་རིགས་ཀྱི་རྗེས་
125



སྤྱིའི་ཆོས་སྐོར།
འབྲང་གིས་གནོད་པ་འོང་སྲིད་པར་བརྟེན་མཚམས་ཐོའི་ནང་དུ་འཁྱེར་མི་
ཆོག་པས་འཛེམས་རྒྱུ་གལ་ཆེ། ཆོས་འབྲེལ་དངོས་ཐོབ་ཀྱི་བླ་མ་ཞིག་
མཚམས་ནང་ཕེབས་པའི་ཐུགས་བཞེད་ཡོད་ཚེ་ངེས་པར་མཇལ་དགོས་པ་
ལས་དེ་ལ་མཚམས་རྡེལ་འཇོག་མི་རུང་བའི་གསུང་སྲོལ་ཡོད། མཚམས་
ཐོ་ནང་མར་མི་ཆེས་ཉུང་ངུ་ཞིག་ལས་འཕྲད་མི་རུང་། མཚམས་ཐོ་ཕྱི་མའི་
ནང་རྡེའུ་ཡོད་པའི་ནང་ནས་མི་གང་ཉུང་ཉུང་ལ་འཕྲད་ཐབས་བྱེད་ན་ལེགས།
བགེགས་གཏོར་བསྔོ་བ་དང་མཚམས་ཐོ་འཇོག་པའི་ཆོ་ག་ནག་འགྲོས་སུ་
བཀོད་པ་ཟུར་གསལ་ལྟར་ཡིན། ༈ འདུག་སྟངས་ནི། མཚམས་
ཁང་ནང་དུ་ཕེབས་ནས་མཚམས་ཀྱི་གདན་ལ་ལུས་རྣམ་སྣང་གི་ཆོས་བདུན་
ལྡན་གྱིས་འཁོད་པ་ནས་ནང་མཚམས་བཅད། མཚམས་པ་རང་ཉིད་ཀྱི་
ཁ་བལྟ་ཕྱོགས་ནི། སྤྱིར་ཞི་བ་ལ་ཤར། རྒྱས་པ་ལ་བྱང་། དབང་ལ་ནུབ།
དྲག་པོ་ལ་ལྷོར་བལྟ་བར་གསུངས། རྒྱུད་རྡོ་རྗེ་ཕྲེང་བ་ལས། དེ་བཞིན་
ཞི་བར་ཤར་ལ་བལྟ། ཞེས་གསུངས་པ་ལྟར་གཞི་བསྙེན་ཆེན་མོའི་སྐབས་
འདིར་གཙོ་བོ་རང་གཞན་གྱི་སྡིག་སྒྲིབ་སྦྱོང་བ་སོགས་ཞི་བའི་དམིགས་པ་
གཙོ་བོར་བྱེད་རྒྱུ་གལ་ཆེ་བས་སྟབས་འགྲིག་ཚེ་ཁ་ཤར་དུ་ཁ་ཕྱོགས་ཐུབ་
ཚེ་ལེགས་ནའང་སྟབས་མ་འགྲིགས་ན་སྐྱོན་མེད་ཅེས་གསུངས། ༈ གནས་
གསུམ་དང་གདན་བྱིན་གྱིས་བརླབ་པ་ནི། མཚམས་གདན་ལ་འཁོད་མ་
ཐག རང་ཉིད་འཕགས་པ་ཐུགས་རྗེ་ཆེན་པོར་གསལ་བའི་སྤྱི་བོར་ཨོཾ་ལས་
འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་པར་ཨཱལས་པདྨ་
126



བསྙེན་ཡིག་གསལ་བའི་མེ་ལོང་།
དམར་པོའི་ལྟེ་བར་ཨཱུས་མཚན་པ། ཐུགས་ཀར་ཧཱུཾ་ལས་རྡོ་རྗེ་སྔོན་པོའི་
ལྟེ་བར་ཧཱུྃ་གིས་མཚན་པར་གྱུར་པར་བསམས་ལ། ལག་པ་གཡོན་པའི་སྲིན་ལག་གིས་
ནང་མཆོད་བླངས་ཏེ། རང་གི་གནས་གསུམ་དུ་ཐིག་ལེ་རེ་བྱས་ལ། ཨོཾ་ཨཱཿཧཱུྃ། ཞེས་
ལན་གསུམ་བརྗོད། ལག་གཡས་པ་རྡོ་རྗེ་དང་བཅས་པ་རྡོ་རྗེ་རྩེ་གསུམ་པའི་ཕྱག་རྒྱ་བྱས་པས་
གདན་ལ་རེག་སྟེ། ཨོཾབཛྲ་ཨ་ས་ན་ཧཱུྃ། ཞེས་བརྗོད་ནས་གདན་དང་ས་གཞི་བྱིན་གྱིས་
བརླབས། ༈ ཀུན་སློང་བཅོས་པ་ནི། ལྷག་པའི་ལྷ་མཆོག་ཐུགས་རྗེ་
ཆེན་པོའི་བསྙེན་སྒྲུབ་ཁྱད་པར་ཅན་འདི་ལྟ་བུ་ཉམས་སུ་ལེན་པ་ལ་ཐོག་མར་
རང་རྒྱུད་ཀྱི་བསམ་པ་བཟང་ངན་ཅི་འདྲ་འདུག་སྙམ་དུ་བརྟགས་ཏེ། ཀུན་
སློང་མ་དག་པ་སྤངས་ནས་བསམ་པ་བཟང་པོ་བྱང་ཆུབ་སེམས་ཀྱི་ཀུན་སློང་
ལེགས་པར་གསལ་འདེབས་དགོས་ཏེ། བསམ་པ་བཟང་ན་ས་དང་ལམ་
ཡང་བཟང་། ཞེས་དང་། བསམ་པ་བཟང་ན་ཅི་བྱས་ཆོས་སུ་འགྲོ། །འདི་
ལ་ནན་ཏན་གྱིས་དང་རི་ཁྲོད་པ། ཞེས་གསུངས་པ་ལྟར། བདག་ཅག་འཁོར་
བ་ཐོག་མ་མེད་པ་ནས་ལས་དང་ཉོན་མོངས་པའི་དབང་གིས་ལུས་རྟེན་སྣ་
ཚོགས་པ་བླངས་ཏེ་སྡུག་བསྔལ་ཁོ་ན་མྱོང་ནས་བྱ་སྤུ་རླུང་གིས་བདས་པ་བཞིན་
དུ་འཁྱམས་པ་ལས། ད་རེས་བླ་མ་དཀོན་མཆོག་གི་ཐུགས་རྗེས་དལ་འབྱོར་
གྱི་ལུས་རྟེན་བཟང་པོ་ཐོབ། རྒྱལ་བའི་བསྟན་པ་རིན་པོ་ཆེར་མཇལ། དགེ་
བའི་བཤེས་གཉེན་མཚན་ཉིད་དང་ལྡན་པ་དུ་མས་ཐུགས་བརྩེ་བས་རྗེས་སུ་
བཟུང་སྟེ་བསྟན་པའི་སྙིང་པོ་ཚང་ལ་མ་ནོར་བའི་གདམས་པ་མཐའ་ཡས་
པ་བསྩལ། སྐབས་འདིར་སྙིང་ལ་རུས་པ་བཅུག་སྟེ་ཆོས་རྣམ་པར་དག་པ་
127



སྤྱིའི་ཆོས་སྐོར།
ཞེ་ཚིམ་པ་ཞིག་བྱེད། དེ་ཡང་མྱུར་དུ་མ་བསྒྲུབ་ན་འཆི་བདག་ནམ་འོང་
མི་ཤེས། རང་ཉིད་གཅིག་པུ་འཁོར་བ་ལས་ཅི་ཐར་བྱས་ཏེ་ཐོག་མ་མེད་
པ་ནས་ཡང་དང་ཡང་དུ་དྲིན་གྱིས་བསྐྱངས་པའི་མ་རྒན་སེམས་ཅན་རྣམས་
ཡལ་བར་དོར་བ་ཁྲེལ་མེད་ཡིན་པས་ནམ་མཁའི་མཐའ་དང་མཉམ་པའི་
སེམས་ཅན་གཅིག་ཀྱང་མ་ལུས་པ་འཁོར་བ་སྡུག་བསྔལ་གྱི་རྒྱ་མཚོ་ཆེན་
པོ་འདི་ལས་བསྒྲལ་ཏེ་གཏན་གྱི་བདེ་བ་བླ་ན་མེད་པ་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་ལ་འགོད་པར་བྱ། དེའི་ཕྱིར་དུ་རྒྱལ་བ་ཀུན་
གྱི་སྙིང་རྗེའི་རང་གཟུགས། བོད་གངས་ཅན་གྱི་མེ་ཏོག་ཕོག་པའི་ལྷ་སྐལ་
གཅིག་པུ། འཕགས་པ་ཐུགས་རྗེ་ཆེན་པོའི་བསྙེན་སྒྲུབ་ཟབ་མོ་ལ་འཇུག་
པར་བྱའོ་སྙམ་པའི་ཀུན་སློང་བཅོས་པ་འདི་ཐུན་ལ་འཇུག་རེས་བཞིན་ནན་
གྱིས་གསལ་བཏབ་དགོས། ༈ གཉིས་པ་གཞུང་དངོས་ནི། ཐུན་ལ་
འཇུག་རེས་བཞིན་ཐོག་མར་བདུད་རྩི་རིལ་བུའམ་བྱིན་གྱིས་བརླབས་པའི་
ནང་མཆོད་ལྕེ་ཐོག་ཏུ་བཞག་སྟེ་ཁ་བཤལ། བསྙེན་ཆེན་གྱི་ཐུན་དང་པོ་སྲོད་
ཐུན་གྱི་ཐོག་མར། སྐྱབས་འགྲོ་སེམས་བསྐྱེད་སྔོན་དུ་བཏང་། དགའ་ལྡན་
ལྷ་བརྒྱ་མ་དང་འབྲེལ་བར་དམིགས་བརྩེ་མ་བརྒྱ་རྩ་ཙམ་དང་། ཡོན་ཏན་
གཞི་གྱུར་མ་ལྟ་བུའི་སྒོ་ནས་ལམ་ཡོངས་རྫོགས་ལ་ཤར་སྒོམ། ཐུན་དྲུག་
བླ་མའི་རྣལ་འབྱོར་སོགས་སྔོན་དུ་བཏང་། ༈ ཐོག་མར་རྒྱུད་སྣོད་
རུང་དུ་བྱེད་པ་སྐྱབས་འགྲོ་སེམས་བསྐྱེད་ཀྱི་ཁྲིད་ནི། མདུན་གྱི་ནམ་
མཁར་སེངྒེ་ཆེན་པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་ཡངས་ཤིང་
128



བསྙེན་ཡིག་གསལ་བའི་མེ་ལོང་།
རྒྱ་ཆེ་བའི་སྟེང་དུ་པདྨ་འདབ་མ་མང་པོ་རིམ་པ་བདུན་བརྩེགས་སུ་ཡོད་པའི་
xx ཞེས་པ་ནས། ཚོགས་ཞིང་རྣམས་འོད་དུ་ཞུ་ནས་རང་གི་སྨིན་མཚམས་
ནས་ཐིམ་པས་རྒྱུད་བྱིན་གྱིས་བརླབས་པར་གྱུར། ཅེས་པའི་བར་དང་། ༈
སེམས་བསྐྱེད་དང་ཚད་མེད་བཞི་སྒོམ་པ་ནི། སངས་རྒྱས་ཆོས་དང་
ཚོགས་ཀྱི་མཆོག་རྣམས་ལ། ཞེས་སོགས་ཀྱིས་སྐྱབས་འགྲོ་དང་སེམས་བསྐྱེད་ལན་
གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་
ཅིག ཅེས་སོགས་ཀྱིས་ཚད་མེད་བཞི་སྒོམས་པ་ལན་གསུམ། མ་སེམས་ཅན་ཐམས་
ཅད་ཀྱི་དོན་དུ་མྱུར་བར་མྱུར་བར་ཡང་དག་པར་རྫོགས་པའི་སངས་རྒྱས་
ཀྱི་གོ་འཕང་རིན་པོ་ཆེ་ཅི་ནས་ཀྱང་འཐོབ་པར་བྱ། དེའི་ཕྱིར་དུ་འཕགས་
པ་ཐུགས་རྗེ་ཆེན་པོའི་ཟབ་ལམ་དམར་ཁྲིད་ཀྱི་རིམ་པ་ཉམས་སུ་བླངས་བར་
བགྱིའོ། ཞེས་པས་ཐུན་མོང་མ་ཡིན་པའི་སེམས་བསྐྱེད་ལན་གསུམ་བྱ། ༈ གཉིས་
པ་སྡིག་པ་མྱུར་དུ་དག་པར་བྱེད་པ་རྡོར་སེམས་སྒོམ་བཟླས་ཀྱི་ཁྲིད་
ནི༔ རྡོར་སེམས་སྒོམ་བཟླས། རང་གི་སྤྱི་བོར་པདྨ་དང་ཟླ་བའི་གདན་ལ་བླ་
མ་རྡོ་རྗེ་སེམས་དཔའ་x x ཞེས་སོགས་རྡོ་རྗེ་སེམས་དཔའི་སྒོམ་བཟླས་དང་འབྲེལ་བར་
ཡིག་བརྒྱ་ཉེར་གཅིག་དང་རྡོ་རྗེ་སེམས་དཔའི་མཚན་སྔགས་ཅི་འགྲུབ་བཟླ། མཚམས་འདིར་
ནང་མཆོད་དང་མཆོད་པ་བྱིན་བརླབ་ནི། རང་ཉིད་སྐད་ཅིག་གིས་འཕགས་པ་ཐུགས་
རྗེ་ཆེན་པོའི་སྐུར་བཞེངས་པར་གྱུར། ནང་མཆོད་བཛྲ་ཨམྲྀ་ཏས་བསངས། སྭ་
བྷ་ཝས་སྦྱངས། སྟོང་པའི་ངང་ལས་མདུན་དུ་སྐད་ཅིག་གིས་ཐོད་པ་དུམ་བུ་
གཅིག་པ་ཕྱི་དཀར་ལ་ནང་དམར་བའི་ནང་དུ་ཤ་ལྔ་བདུད་རྩི་ལྔས་གང་བ་
129



སྤྱིའི་ཆོས་སྐོར།
ཨོཾ་ཨཱ༔ཧཱུྃ་གིས་མཚན་པར་གྱུར། ཧ་ཧོ་ཧཱིས་ཁ་དོག་དྲི་རོ་ནུས་པའི་སྐྱོན་
ཐམས་ཅད་བཅོམ་ཞིང་དེ་རྣམས་ཞུ་བས་བདུད་རྩིར་གྱུར། ཨོཾ་ཨཱཿཧཱུཾ། ལན་
གསུམ། རྒྱ་ཆེར་སྤེལ་ཞིང་བྱིན་གྱིས་བརླབས་པར་གྱུར། ཅེས་པས་ནང་མཆོད་
བྱིན་གྱིས་བརླབས། མཆོད་པས་བསངས་སྦྱངས། སྟོང་པའི་ངང་ལས་སྐད་ཅིག་
གིས་ཐོད་པའི་ནང་དུ་ཧཱུྃ་ལས་བྱུང་བའི་མཆོད་རྫས་རྣམས་དྭངས་ཤིང་ཐོགས་
པ་མེད་པ་ཟག་པ་མེད་པའི་བདེ་བ་ཁྱད་པར་ཅན་བསྐྱེད་པར་གྱུར། ཨོཾ་ཨརྒྱུ་
ཀཿཧཾ་ནས་ཤབྟ་ཨཱཿཧཱུྃ། ཞེས་པས་བྱིན་གྱིས་བརླབས། ༈ གསུམ་པ་བྱིན་
རླབས་མྱུར་དུ་འཇུག་པ་བླ་མའི་རྣལ་འབྱོར་གྱི་ཁྲིད་ནི། དག་གསལ་
གཉིས་མེད་བཻཌུར་ས་གཞི་ལ། ཞེས་སོགས་བླ་མའི་རྣལ་འབྱོར། མཎྜལ། གསོལ་
འདེབས་དང་བཅས་པ་རྒྱུན་འཁྱེར་བཞིན་བྱ། ༈ བླ་རྒྱུད་གསོལ་འདེབས་ནི།
ཁྱབ་བདག་རྡོ་རྗེ་འཆང་དང་རྣལ་འབྱོར་མ། །x x x ཞེས་སོགས་ནས། འབད་
མེད་ལྷུན་གྱིས་འགྲུབ་པར་མཛད་དུ་གསོལ། ཞེས་པའི་བར་རྒྱུན་འཁྱེར་བཞིན་
བཏང་། ༈ ཐབས་བསྐྱེད་པའི་རིམ་པ་ནི། ཐོག་མར་བློ་སྦྱོང་གླང་རི་ཐང་
བའི་ཚིག་བརྒྱད་མ་དང་ལྟ་བ་གསལ་འདེབས་ལྟ་བུ་སྔོན་དུ་བཏང་ནས། ཨོཾ་སྭ་བྷ་ཝ་ཤུདྡྷ་
སརྦ་དྷརྨ་སྭ་བྷ་ཝ་ཤུདྡྷོཉ་ཧཾ། སྣང་བ་ཐམས་ཅད་འོད་དུ་ཞུ་ནས་རང་ལ་
ཐིམ། ཞེས་པ་ནས་བདག་བསྐྱེད་ཀྱི་མཆོད་བསྟོད་རྒྱུན་འཁྱེར་བྱིན་རླབས་འདྲེན་པའི་ལྕགས་
ཀྱུ་བཞིན་བྱ། ཕྲེང་བ་བྱིན་གྱིས་རླབས། བཟླས་དམིགས་གསལ་བཏབ་སྟེ་མཎི་ཅི་འགྲུབ་
བཟླ། མཇུག་ཏུ་ཡིག་བརྒྱས་ཁ་སྐོངས། མཆོད་བསྟོད་མདོར་བསྡུས་བྱ། གཏོར་མ་ནང་
མཆོད་ལྟར་བྱིན་གྱིས་བརླབས། གཏོར་མགྲོན་སྤྱན་འདྲེན་པ་ནི། རང་གི་ཐུགས་ཀའི་
130



བསྙེན་ཡིག་གསལ་བའི་མེ་ལོང་།
ས་བོན་ལས་འོད་ཟེར་འཕྲོས་རང་བཞིན་གྱི་གནས་ནས་འཕགས་པ་སྤྱན་རས་
གཟིགས་དབང་ཕྱུག་ལ་སངས་རྒྱས་དང་བྱང་ཆུབ་སེམས་དཔའི་ཚོགས་ཀྱིས་
བསྐོར་བ་མདུན་གྱི་ནམ་མཁར་སྤྱན་དྲངས། ལྷ་རྣམས་ཀྱི་ལྗགས་རྡོ་རྗེ་རྩེ་
གཅིག་པའི་འོད་ཀྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་གསོལ་
བར་གྱུར། ཨོཾ་ཨརྱ་ལོ་ཀི་ཤྭ་ར་ས་པ་རི་ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་
ཧི༔ ཞེས་ལན་བདུན་གྱིས་གཏོར་མ་འབུལ། གོང་བཞིན་མཆོད་བསྟོད་བྱ། ༈ མཚམས་
འདིར་མགོན་པོ་ཕྱག་དྲུག་པའི་བསྐང་གསོ་རྒྱས་པའམ་བསྡུས་པ་བྱེད་ན་རྒྱུན་འཁྱེར་ལྟར། ཧཱུྃ།
སྙིང་རྗེའི་རང་གཟུགས་མ་ཧཱ་ཀ་ལ་ནི། །གཏུམ་པོ་ཕྱག་དྲུག་གསང་ཡུམ་
རེ་མ་ཏི། །ལས་བྱེད་བཤན་པ་གནོད་སྦྱིན་ཆེན་པོ་བཞི། །གཙང་རིས་
དཔལ་མགོན་བདུན་བཅུ་རྩ་ལྔ་བཅས། །ཤར་ལྷོ་བསིལ་བ་ཚལ་གྱི་དུར་
ཁྲོད་ནས། །དད་པའི་དབང་གིས་ཆུ་ནང་ཟླ་གཟུགས་བཞིན། །གནས་འདིར་
གཤེགས་པ་མཆོད་གཏོར་དགྱེས་པར་བཞེས། །རྣལ་འབྱོར་འདོད་པའི་
ཆོས་ལྡན་འཕྲིན་ལས་སྒྲུབས། ཞེས་པ་ནས་མྱུར་མཛད་མའི་བར་དང་། ཧཱུྃ། ཉི་
མའི་གཉེན་གྱི་བསྟན་སྲུང་ཀུན་གྱི་གཙོ། ཞེས་སོགས་ཀྱིས་གསོལ་འདེབས་དང་།
བླ་མ་མགོན་པོ་དབྱེར་མེད་ལ། ཞེས་སོགས་ཀྱིས་བླ་མགོན་དབྱེར་མེད་ཀྱི་གསོལ་
འདེབས་ལ་ནན་ཏན་དུ་བྱ། ༈ ཆོས་སྐྱོང་སྤྱི་སྒེར་ལ་གཏོར་འབུལ་བྱེད་
ན༑ ཧཾ། ལྷུན་འགྲུབ་བདེ་སྟོང་རོལ་པའི་ཟློས་གར་ལས། ཞེས་སོགས་ཀྱིས་
ཆོས་སྐྱོང་སྤྱི་བྱེ་དང་རྒྱལ་ཆེན་བཞི་ལ་གཏོར་མ་འབུལ་བ་དང་འཕྲིན་བཅོལ། ༈ མཁའ་
འགྲོའི་སྤྱི་གཏོར་ནི། ཕོ། རང་གི་ཐུགས་ཀར་ཉི་མའི་གདན་ལ་གནས་
131



སྤྱིའི་ཆོས་སྐོར།
པའི་ཧཱུྃ་ཡིག་ལས། ཞེས་སོགས་ཀྱིས་མཁའ་འགྲོའི་སྤྱི་གཏོར་བཏང་། ལྷ གཞི་
བདག་གཏོར་མ་ནི། ཨོཾ་བཛྲ་ཨམྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཅེས་
སོགས་ཀྱིས་ཡུལ་ལྷ་གཞི་བདག་གནས་བདག་སོགས་ལ་གཏོར་མ་རྣམས་འབུལ། ༈ འདོད་
གསོལ་ནི། དེ་ལྟར་སྒྲུབ་པའི་དགེ་ཚོགས་ཅི་མཆིས་པ། ཞེས་སོགས་ཀྱིས་
འདོད་པའི་དོན་ལ་གསོལ་འདེབས་བྱེད། ལྷ གཏང་རག་ནི། ཡིག་བརྒྱ། བཟོད་
གསོལ། གཏང་རག་གི་མཆོད་བསྟོད་མདོར་བསྡུས། ཡེ་ཤེས་པ་རྟེན་བཞུགས་བྱས་ཏེ་ཆོ་
གའི་མཇུག་བསྡུ་བྱ། ༈ སྨོན་ལམ་ནི། སྨོན་ལམ་རྒྱས་པ། མཚན་ཙམ་ཐོས་
པས་ངན་འགྲོའི་འཇིགས་སེལ་ཞིང་། །x x ཞེས་པ་ནས། བགེགས་མེད་
བསམ་པ་ཇི་བཞིན་འགྲུབ་གྱུར་ཅིག ཅེས་པའི་བར་དང་། ༈ ཤིས་བརྗོད་
ནི༔ རབ་ཡངས་ཕ་མཐའ་མི་མངོན་ཀུན་གསལ་ཁྱོན། ཞེས་སོགས་ཀྱིས་མེ་
ཏོག་ཐོར་བ་དང་བཅས་ཤིས་བརྗོད་བྱ། ༈ གསོལ་བ་འདེབས་པ་ནི། ན་མོ་
གུ་རུ་ཨཱརྱ་ལོ་ཀི་ཤྭ་ར་ཡ། མ་ལུས་རྒྱལ་བའི་སྙིང་རྗེའི་ཕུང་པོ་ནི། །x x ཞེས་
སོགས་དང་། བླ་མ་ཡི་དམ་དབྱེར་མེད་མགོན་ཁྱོད་ལ། །x ཞེས་སོགས་
རྒྱུན་འཁྱེར་ལྟར་བྱ། ཉལ་ཁར་ཕྱག་གསུམ་སོགས་འཚལ་ནས་ལྟུང་བཤགས་
དང་སྤྱི་བཤགས་བཏོན་ནས་ཉེས་ལྟུང་ཞག་ཏུ་མི་འགྲོ་བའི་བཤགས་པ་བྱ།
སྲོད་ཐུན་ཏེ་ཐུན་དང་པོའི་སྔགས་ཀྱི་གྲངས་འདི་བསྙེན་ཆེན་གྱི་སྔགས་ཀྱི་
གྲངས་སུ་མི་བརྩི་བའི་ཕྱག་སྲོག་ཡོད་ཅེས་གསུངས། སེངྒེ་ཉལ་སྟབས་ཀྱིས་
ཉལ་བའི་རྣལ་འབྱོར་སྐྱོང་བ་སོགས་ཉིན་དང་པོའི་སྲོད་ཐུན་ལེགས་པར་གྲུབ།
༈ དེའི་ཕྱི་ཉིན་ནངས་སྔ་བར་བཞེངས་ཏེ་གོས་བགོ ཆུ་དབང་གི་སྐབས་
132



--
--
བསྙེན་ཡིག་གསལ་བའི་མེ་ལོང་།
ཀྱི་དམིགས་པ་བཞིན་དུ་ཁྲུས་ཀྱི་རྣལ་འབྱོར་ལ་བརྩོན་རྗེས། གད་ཕྱིས་དང་
མཆོད་པ་མཛེས་པར་བཤམས། བསངས་དུད་བདུག་པ་སོགས་གཙང་སྦྲ་
བྱ༑ དགེ་ཚུལ་སློང་ཡིན་ན་ཕྱག་གསུམ་འཚལ་ནས་ཙོག་པུར་འདུག་པ་
དང་དུས་དྲན་བསྟེན་པ་དང་ལྟུང་བཤགས་སྤྱི་བཤགས་འདོན། བདུད་རྩི་
རིལ་བུས་ཁ་དག་པར་བྱ། ལྗགས་བྱིན་རླབས། འགྱུར་སྔགས་སོགས་
སྤྱི་ལྟར་ལ། ཤེས་རབ་སྙིང་པོ་འདོན། སྐྱབས་འགྲོ་སེམས་བསྐྱེད་རྒྱས་
བསྡུས་གང་རུང་། དགའ་ལྡན་ལྷ་བརྒྱ་མ་ལྟ་བུའི་སྒོ་ནས་བླ་མའི་རྣལ་འབྱོར་
སྤྱི་ལྟར་བྱ། བསྙེན་ཆེན་གྱི་ཐུན་དང་པོ། བདག་བསྐྱེད་རྒྱུན་འཁྱེར་
བྱིན་རླབས་འདྲེན་པའི་ལྕགས་ཀྱུ་ལྟར་བྱ། གཏོར་མ་བརྒྱ་རྩ་སོགས་གཏོང་
བར་འདོད་ན་ཐུན་དང་པོའི་ཐུན་མཚམས་སུ་བྱས་ན་སྟབས་བདེ། ཐུན་
གཉིས་པའང་རྒྱུན་འཁྱེར་ལྟར་མཛོད། དགེ་ཚུལ་སློང་ཡིན་ཚེ་དཀོན་
མཆོག་རྗེས་དྲན་གྱི་མདོ་འདོན་པ་དང་ཟས་ཕུད་འབུལ་བ་དང་། ཆངས་
བུ་འདོར་བ་ཟས་ཀྱི་རྣལ་འབྱོར་ལ་བརྩོན་པ་སོགས་བྱ། ཕྱི་དྲོའི་ཐུན་ནམ་
ཐུན་གསུམ་པའི་མཐར་ཡི་དམ་གྱི་གཏོར་འབུལ་མཇུག་ཏུ་མགོན་པོའི་
གཏོར་བསྔོས་དང་མཁའ་འགྲོའི་སྤྱི་གཏོར། གཞི་བདག་གཏོར་མ། ཡར་
ངོ་དང་མར་ངོའི་ཚེས་བཅུ་སོགས་ལ་ཐུགས་རྗེ་ཆེན་པོའི་ཚོགས་འཁོར་རེ་
འབུལ་ན་མཚམས་འདིར་གསུང་ན་སྟབས་བདེ། སྲོད་ཐུན་ནམ་ཐུན་
བཞི་པའི་མཐར་བསྔོ་སྨོན་ཤིས་བརྗོད་རྒྱས་པར་བྱ། དྲུག་ཅུ་མ་རེ་འབུལ་
ན་ཐུན་འདིའི་མཐར་ཕུལ་ན་ལེགས། དེ་ནས་ཉལ་བའི་རྣལ་འབྱོར་སྐྱོང་།
133



སྤྱིའི་ཆོས་སྐོར།
དེ་ལྟ་བུའི་ཐུན་བཞིའི་རྣལ་འབྱོར་ཆག་མེད་ཀྱིས་བསྙེན་ཆེན་ལ་ཡིག་དྲུག་
འབུམ་ཕྲག་བརྒྱ་བཟླས་བརྗོད་ལྷག་དང་བཅས་པ་བྱ་དགོས་ཏེ། བྱེ་བ་ཚང་
བར་བཟླས་པ་ཡིས། །རབ་འབྱམས་ལས་ལ་མི་འགྲུབ་པ། །མེད་དེ་དེ་
ཡིས་ཐམས་ཅད་འགྲུབ། ཅེས་གསུངས་པ་ལྟར་བྱེ་ཆེན་ཏེ་འབུམ་ཕྲག་བཅུ་
ལ་ས་ཡ་དང་། འབུམ་ཕྲག་བརྒྱ་ལ་བྱེ་བ་བྱས་པའི་བརྩི་ཚུལ་ལྟར་རྩིས་ཏེ་
སྔགས་བྱེ་བ་ལྷག་གསུང་དགོས་ཞེས་གསལ། ༈ ཡེ་ཤེས་འབེབས་
སྔགས་ནི། བསྙེན་ཆེན་གྱི་སྔགས་གྲངས་སོང་རྗེས་སུ་ཡེ་ཤེས་འབེབས་
སྔགས་གསུང་དགོས། ཐུན་རེ་རེའི་བསྙེན་པ་གང་ཐུབ་རེ་གསུངས་པའི་མཇུག་ཏུ། རང་
ཉིད་འཕགས་པ་ཐུགས་རྗེ་ཆེན་པོར་གསལ་བའི་ཐུགས་ཀའི་ས་བོན་ལས་བདེ་
བ་ཆེན་པོའི་རང་བཞིན་གྱི་འོད་ཟེར་དམར་པོ་ལྕགས་ཀྱུ་ལྟ་བུ་དཔག་ཏུ་མེད་
པ་ཕྱོགས་བཅུར་འཕྲོས། ཕྱོགས་བཅུའི་རྩ་བརྒྱུད་ཀྱི་བླ་མ། རྒྱུད་སྡེ་བཞིའི་
ཡི་དམ་སངས་རྒྱས་བྱང་སེམས། མཁའ་འགྲོ་ཆོས་སྐྱོང་དང་བཅས་པ་
ཐམས་ཅད་འཕགས་པ་ཐུགས་རྗེ་ཆེན་པོའི་ལྷ་ཚོགས་ཀྱི་སྐུའི་རྣམ་པ་མཐའ་
ཡས་པ་ནམ་མཁའི་ཁམས་གང་བ་ལྟ་བུ་སྤྱན་དྲངས་ཏེ། རང་གི་ལུས་ལ་
ཆར་ཆེན་པོ་བབས་པ་བཞིན་དུ་སིབ་སིབ་ཐིམ་པའི་མོས་པ་ཤུགས་དྲག་པོ་ལས་མ་
གཡེང་བའི་ངང་ནས་ཡེ་ཤེས་འབེབ་སྔགས། ཡིག་དྲུག་ལ་ཧུཾ་ཧཨཱ་བཏགས་པ་ཁྲི་གཅིག་
བཟླས་པས་ཆོག་གསུངས། ༈ མཚན་ཐོག་མཐའི་བསྙེན་པ་བྱ་ཚུལ་
ནི༑ གཞི་བསྙེན་ཆེན་མོ་འདིའི་ཐོག་མཐའ་བར་གསུམ་དུ་མཚན་ཐོག་ཐག་
གི་བསྙེན་པ་སྟེ་མཚན་ཕུད་ལན་གསུམ་ཙམ་གནང་བའི་ཕྱག་སྲོལ་ཡོད་པ་
134



བསྙེན་ཡིག་གསལ་བའི་མེ་ལོང་།
བཞིན་ཟླ་བ་གང་ཡང་རུང་བའི་ཚེས་བརྒྱད་དམ། བཅོ་ལྔ། གནམ་སྟོང་།
ཉི་ཟླ་གཟའ་འཛིན་ལྟ་བུ་སོགས་དུས་ཆེན་དང་བསྟུན་ནས་མཚན་ཕུད་མཛད་
ན་ལེགས། ༈ ཐུན་བཞི་བྱེད་ཚུལ་ནི། ༡ ཐོ་རངས་ཀྱི་ཐུན། ༢
ཉིན་གུང་གི་ཐུན། ༢ ཕྱི་དྲོའི་ཐུན། ༤ མཚན་མོའི་ཐུན་ཏེ་ཐུན་བཞིར་
དབྱེ་བ་འདི་སྟབས་བདེ་ཞིང་ཤིན་ཏུ་ལེགས། སྤྱིར་ཐུན་དྲུག་སོགས་ཐུན་
གང་མང་མང་མཛད་པ་དང་འགའ་ཤས་ཀྱིས་ཐུན་ཉུང་ཞིང་རིང་བར་
བཞུགས་མཁན་ཡང་ཡོད། ༡ ཐོར་ཐུན་ནི། ཐོ་རངས་ནས་བཟུང་ཉི་མ་
མ་ཤར་བར་ཏེ་ཆུ་ཚོད་བཞི་པ་ཙམ་ནས་ཆུ་ཚོད་དྲུག་པའི་བར་ལྟ་བུ་ཐུན་
དང་པོ། ༢ ཉིན་གུང་གི་ཐུན་ནི། ཉི་མ་ཤར་བ་ནས་བཟུང་ཉིན་གུང་བར་
ཏེ་ཆུ་ཚོད་བདུན་པ་ཙམ་ནས་སྔ་དྲོ་ཆུ་ཚོད་བཅུ་གཅིག་གི་བར་ལྟ་བུར་ཐུན་
གཉིས་པ། ༢ ཕྱི་ཐུན་ནི། གུང་ཡོལ་ནས་ཉི་མ་མ་ནུབ་ཀྱི་བར་ཏེ་ཆུ་
ཚོད་གཉིས་པ་ནས་ཆུ་ཚོད་དྲུག་པའི་བར་ལྟ་བུ་ཐུན་གསུམ་པ། ༤ སྲོད་
ཐུན་ནི། ཉི་མ་ནུབ་ནས་མཚན་གྱི་གུང་བར་ཏེ་ཆུ་ཚོད་བདུན་པ་ནས་མཚན་
གྱི་ཆུ་ཚོད་བཅུ་པ་དང་བཅུ་གཅིག་གི་བར་ལྟ་བུ་སྟེ་ཐུན་བཞིར་དབྱེ་བའི་ཕྱག་
སྲོལ་ཡོད། སྤྱིར་ཉི་མ་འཆར་ནུབ་དང་། ཉིན་གུང་དང་། མཚན་གུང་
གཉིས་ཏེ་ཏིང་ངེ་འཛིན་འཇིག་པའི་དུས་བཞི་ཐུན་མཚམས་སུ་ཁེལ་བར་བྱས་
ན་ལེགས་ཞེས་གསུངས། ༈ སྔགས་གཡོག་ནི། སྤྱིར་སྔགས་གཡོག་
གམ་མཚམས་གཡོག་ནི་མཚན་ཉིད་དང་ལྡན་པ་ཞིག་བརྙེད་དཀའ་བས།
དཀོན་མཆོག་ལ་དད་པ་ཆུང་བ་རང་གི་བླ་མ་སོགས་ལ་དམ་ཚིག་གི་སེལ་
135



སྤྱིའི་ཆོས་སྐོར།
ཡོད་པ། ཤེས་རྒྱུད་གྱོང་བ། ཁོང་ཁྲོ་ཆེ་བ། ཕར་ལབ་ཀྱང་མི་གོ་བ། གོ་
ཡང་ལས་ཐད་ཀར་མི་བྱེད་པ། གཙང་སྦྲ་ཆུང་བའམ་གཤིས་ངན། གྱོང་
རྒན། གླེན་ཀོབ་མ་ཡིན་པ་ཞིག་དགོས། འདུག་རོགས་ནི་རང་བཞིན་གྱི་
ཤེས་རྒྱུད་འཇམ་པ། བླ་མ་དང་དཀོན་མཆོག་ལ་དད་གུས་ཆེ་ཞིང་གཙང་
སྦྲ་ལྡན་པ། ཕར་ལབ་པ་དང་བརྡ་བསྟན་པ་ཙམ་གྱིས་གོ་ནུས་ཤིང་། གོ་
བ་ལྟར་འཕྲལ་དུ་བྱེད་པ་སོགས་རང་གི་ཡིད་དང་མཐུན་པ་ཞིག་བཙལ་རྒྱུ་
གལ་ཆེ། མཚམས་ཀྱི་སྐབས་རྨི་ལམ་དང་རྟགས་བཟང་ངན་ཅི་བྱུང་ཡང་
དེ་ལ་རེ་བ་དང་དགའ་མི་དགའམ། རྣམ་རྟོག་མང་པོ་བྱས་ན་བར་ཆད་འཇུག་
པའི་རྒྱུར་འགྲོ་བ་མང་བས་རྣམ་རྟོག་འདྲ་མིན་བྱེད་མི་ཉན། གལ་ཏེ་སྒྲུབ་
སྲི་རྒྱལ་བསེན་སོགས་ཀྱི་གནོད་པ་ཡིན་པར་ངེས་པ་འདྲེན་པ་བྱུང་ན་དེ་ལ་
སྙིང་རྗེ་དང་གཏོང་ལེན་མང་དུ་སྒོམ། བར་ཆད་ཞི་བའི་ཆེད་བླ་མ་དང་ཡི་
དམ་ལ་མཎྜལ་ཕུལ་ནས་ལྟས་ངན་གཡང་དུ་བསྒྱུར་ཏེ་གནོད་པ་གང་བྱུང་
བ་དེ་དགེ་སྦྱོར་གྱི་གྲོགས་སུ་འགྱུར་བའི་གསོལ་འདེབས་གདུང་ཤུགས་དྲག་
པོ་ལན་མང་དུ་བྱ། སྐབས་འགར་ཟ་བྱེད་མཁའ་འགྲོའི་སྦྱིན་སྲེག་སྟོང་དང་།
རྟ་མགྲིན་ཡང་གསང་གི་གཏོར་འབུལ། བླ་མགོན་དབྱེར་མེད་ཀྱི་གསོལ་
འདེབས་སོགས་ཡང་ཡང་བྱས་ན་གནོད་པ་ཟློག་ཐུབ། ལྷག་པར་ལུས་ལ་
བཟའ་བཏུང་དང་སྤྱོད་ལམ་སོགས་ཁམས་དང་མཐུན་པའི་འཕྲོད་བསྟེན་ལ་
འབད་པ་ལས་མི་འཕྲོད་པ་ལ་ཨུ་ཚུགས་བྱ་མི་རུང་། རྐྱེན་ངན་བར་ཆད་
ཅི་ཞིག་བྱུང་ནའང་སེལ་ཅི་ཐུབ་དང་ལམ་དུ་བསྒྱུར་ཅི་ཐུབ་བྱེད་རྒྱུ་འདི་གནད་
136



བསྙེན་ཡིག་གསལ་བའི་མེ་ལོང་།
ཤིན་ཏུ་ཆེ། ཡང་ན། ཐུན་ཐ་མའི་མཇུག་གམ་གང་བདེ་ཞིག་ལ་ཏིལ་དང་
ཡུངས་དཀར་བསྲེས་པའི་ཟ་བྱེད་མཁའ་འགྲོའི་སྦྱིན་སྲེག་སྟོང་ཙམ་རེ་བྱས་
ན་བགེགས་ཞི་བར་མཆོག་ཏུ་བསྔགས་ཞེས་གསུངས་འདུག ཡང་ན། སྐབས་
སྐབས་སུ་ཆ་བཞིའི་ནང་རྫས་སྣ་སྣ་ཚོགས་གཙང་མ་རེ་བསགས་ཏེ་ཆངས་
བུ་མང་པོ་བཅོས་པའི་ཆ་བཞི་དང་། མཁའ་འགྲོའི་སྤྱི་གཏོར། གཞི་བདག་
གཏོར་མ་རེ་ཐུན་མཚམས་སུ་མཚམས་ནང་མའི་ཕྱི་རོལ་ཏུ་གཏོང་བ་བླ་མའི་
ཕྱག་བཞེས་ཡིན་གསུངས། ༈ སྔགས་བཟླ་ཚུལ་ནི། སྤྱིར་སྔགས་
བཟླ་བའི་ཚུལ་ལ། ཕྱི་མདོ་སྡེ་ལྟར་གཞན་དོན་དུ་བཟླ་བ། ནང་གསང་
སྔགས་ལྟར་བསྙེན་སྒྲུབ་ཏུ་བཟླ་བ། མཁའ་འགྲོ་མས་བྱིན་རླབས་བརྡའི་
ཚུལ་དུ་བཟླ་བ། བླ་མ་ལ་གསོལ་བ་འདེབས་པ་མ་ལ་བུ་འབོད་ཀྱི་ཚུལ་དུ་
བཟླ་བ། སྒྲིབ་སྦྱོང་ཆོས་སྤྱོད་ཀྱི་བཟླ་བ། རྡོ་རྗེའི་བཟླས་པའམ་མཉམ་བཞག་
བསམ་གཏན་གྱི་ཚུལ་དུ་བཟླ་བའི་ཚུལ་སོགས་གསུངས་ལ། འདིར་འཛབ་
བཟླས་སམ་གཟུངས་སྔགས་ཡིག་དྲུག་གི་གྲངས་བསགས་པའི་སྐབས་སྔགས་
མྱུར་བུལ་དང་སྒྲ་ཆེ་ཆུང་ཇི་ལྟ་བུས་འདོན་དགོས་ཤེ་ན། མྱུར་བར་མ་ཡིན་
དལ་བར་མིན། །རིང་དུ་མ་ཡིན་ཐུང་དུ་མིན། །སྔགས་ནི་ཅུང་ཟད་ཐོས་
པར་བཟླས། ཞེས་གསུངས་པ་ལྟར། བསྙེན་པ་གྲངས་གསོག་མཛད་པའི་
སྐབས་མཚམས་གཡོག་གིས་སྒྲ་ཆེ་བར་མི་ཐོས་པར་རང་གིས་ཐོས་ཙམ་བྱས་
ཏེ་བཟླ་དགོས། སྔགས་ཧ་ཅང་མགྱོགས་པས་ལྕེས་ལོན་མི་ཐུབ་པ། སྔགས་
ཧ་ཅང་དལ་བས་སྔགས་ཀྱི་ཚིག་འབྲུ་རེ་རེ་ནས་འདོན་པ། སྔགས་རིང་
137



ཟ
སྤྱིའི་ཆོས་སྐོར།
ཐུང་གོ་ལྡོག་པ་སོགས་སྔགས་མ་དག་པའི་སྐྱོན་མེད་པར་ཡི་གེ་དྲུག་ཀ་ཚང་
བ་ཞིག་དགུ་པར་བཟླ་དགོས། བཟླས་བརྗོད་དང་ནི་དཀའ་ཐུབ་སོགས། །ཡུན་
རིང་དུས་སུ་སྤྱད་བྱས་ཀྱང་། །སེམས་གཞན་གཡེང་བ་བྱས་པ་ནི། །དེ་
ཉིད་རིག་པས་དོན་མེད་གསུངས། ཞེས་གསུངས་པས་སེམས་གཞན་དུ་
གཡེང་ནས་བྱས་པའི་བཟླས་བརྗོད་སོགས་དགེ་སྦྱོར་ཐམས་ཅད་འབྲས་བུ་
ཆུང་བས་སེམས་མ་གཡེང་བར་བཟླས་དམིགས་ཀྱི་ཚིག་རིས་དང་བླ་མ་དམ་
པའི་མན་ངག་བཞིན་དམིགས་པ་ལ་སེམས་འཛིན་དགོས། ཐུན་ལ་འཇུག་
རེས་བཞིན་སེམས་མི་གཡེང་བའི་སྒོམ་བཟླས་ལ་འབད་རྒྱུ་གལ་ཆེ། ༈ ཐུན་
མཚམས་ཀྱི་རྣལ་འབྱོར་ནི། ཐུན་མཚམས་སུ་གཙོ་བོ་ལམ་འདིའི་བསྐྱེད་
རྫོགས་ཀྱི་ཁྲིད་ཐོབ་པའི་སྐབས་ཀྱི་བླ་མའི་གདམས་ངག་དྲན་ཐུབ་པའི་དཔེ་
ཀློག་དང་ལྷ་འདིའི་བསྐྱེད་རྫོགས་ཀྱི་ཁྲིད་ཡིག་དང་ལམ་རིམ་བློ་སྦྱོང་སོགས་
ལྟ་ཀློག་བྱས་ཏེ་ཇི་ལྟར་ཤེས་པ་བཞིན་སྒོམ་སྒྲུབ་ལ་གང་ཐུབ་ཀྱིས་སྦྱོར་ཏེ་
སེམས་རྒྱུད་གྱོང་པོ་འདི་ཐུལ་ཨེ་ཐུབ་ལྟ་དགོས་པ་ནི་བསྙེན་ཆེན་གྱི་དམིགས་
ཡུལ་གཙོ་བོ་ཡིན། ཐུན་གྱི་རིང་ཐུང་ནི་ཉིན་རེའི་ཐུན་མགོ་མཇུག་གཉིས་
ཀྱི་ཐུན་རིང་ཙམ་དང་། བསྙེན་ཆེན་གྱི་གཞུང་ལ་ཐུན་རིང་པོ་བྱེད་པའི་
ཕྱག་ལེན་ཡོད་ནའང་ཐུན་རིང་ཐུང་ནི་གཙོ་བོ་རང་གི་ཁམས་དང་བསྟུན་
ནས་བྱ་ན་ལེགས། འོན་ཀྱང་བསྙེན་ཆེན་གྱི་རིང་ཐུན་གྱི་གྲངས་བཞི་ཚང་
བ་ཞིག་ངེས་པར་བྱེད་དགོས། ནད་ན་ཚ་སོགས་ཀྱི་རྐྱེན་ངན་རེ་བྱུང་ནའང་
ཐུན་རིང་ཐུང་ལ་མི་ལྟོས་པར་ཐུན་གྱི་གྲངས་བཞི་མི་ཆད་པ་རེ་བྱེད་རྒྱུ་གལ་
138



བསྙེན་ཡིག་གསལ་བའི་མེ་ལོང་།
ཆེ༑ སྐབས་དེར་བདག་བསྐྱེད་རྒྱས་པ་བཏོན་མ་ཐུབ་ན་བདག་བསྐྱེད་བསྡུས་
པ་ཞིག་འདོན་ནའང་འགྲིགས། ནད་དང་ན་ཚ་དྲག་པོས་གཟིར་ནས་ཆོ་ག་
འདོན་མི་ཐུབ་པའི་སྐབས་རང་གི་རྣ་བས་གོ་ས་དེར་མི་གཞན་ཞིག་ལ་བདག་
བསྐྱེད་འདོན་དུ་བཅུག་ནས་རང་གིས་ཤར་སྒོམ་བྱས་ཏེ་སྔགས་ཕྲན་བུ་རེ་
བགྲང་ནའང་ཐུན་གྱི་གོ་ཆོད། ཐུན་གྱི་སྐབས་སུ་བཟའ་བཏུང་དང་། འགྲོ་
འདུག བྱ་བ་བྱེད་པ། གཏམ་སྨྲ་བ་སོགས་མི་བྱ་བར་ངག་བཅད་ཁོ་ནས་
སྟན་ཐོག་གཅིག་ཏུ་བྱ་དགོས། ཐུན་གྲོལ་ནས་བཟའ་བཏུང་དང་ཁམས་བསང་
བའི་ཕྱིར་འགྲོ་འཆག་དང་། མཚམས་ཐོའི་ནང་དུ་སྐོར་རྟེན་རེ་བཞག་སྟེ་
བསྐོར་བ་ཉུང་ངུ་རེ་བྱེད་པའམ་སྟབས་བདེ་ན་མཚམས་ཁང་ལ་བསྐོར་བ་
བྱས་ན་ཁམས་དྭངས་པར་ཕན་ཆ་ཆེ། ཐུན་མཚམས་སུ་དོན་མེད་ཀྱི་ལོང་
གཏམ་སོགས་ཀྱིས་གཡེང་ནས་མི་སྡོད་པར་ཐུན་མཚམས་ཆུ་བོའི་རྒྱུན་གྱི་
རྣལ་འབྱོར་དྲུག་གི་ཆོ་ག་ཟུར་གསལ་ལྟར་ཐུན་མཚམས་ཀྱི་རྣལ་འབྱོར་ལ་
ཅི་ནུས་ཀྱིས་སྦྱོར་དགོས། བསྙེན་མཚམས་པ་འགའ་ཞིག་གིས་ལྷ་དེ་དང་
དེའི་ཞལ་གཟིགས་པ་དང་། ལུང་བསྟན། དེའི་ཉམས་སྣང་དང་། རྨི་
ལམ་ལེགས་པ་ལྟ་བུ་ཡོང་བའི་རེ་བ་བྱེད་པ་ནི་བར་ཆད་ཀྱི་རྒྱུ་ཡིན་པས་དེ་
ལྟ་བུའི་རེ་བ་བྱ་མི་རུང་ཞེས་གསུངས། མཚམས་ཀྱི་ནང་དུ་རང་གི་མཆེད་
གྲོགས། སྦྱིན་བདག འཁོར་གཡོག སྨན་པ་སོགས་ལ་མཚམས་རྡེལ་
གང་མང་བཞག་ཡོད་ཚེ། དེ་དག་གི་ནང་ནས་ངེས་པར་འཕྲད་དགོས་པའི་
དོན་གལ་ཆེ་བ་རེ་བྱུང་ན་མ་གཏོགས་མཚམས་རྡེལ་བཞག་ཡོད་ཚད་ལ་ཐུག་
139



སྤྱིའི་ཆོས་སྐོར།
འཕྲད་མི་དགོས་པ་གཙོ་འདོན་བྱེད་དགོས། མཚམས་ཀྱི་ནང་དུ་མི་བྱེད་
ཐུ་མེད་ཀྱི་ལས་དོན་རེ་ཟུང་དང་དགེ་བའི་ལས་གལ་ཆེན་རེ་བྱུང་ན་མ་
གཏོགས་བྱ་བ་སྣ་ཚོགས་མ་བྱས་ན་ལེགས། མཆོད་ཆས། ཡོ་བྱད། ནོར་
རྫས། ཅ་ལག་སོགས་མཚམས་ཀྱི་རིང་ནང་ནས་ཕྱི་ལ་སྤོས་པ་དང་ཕྱི་ནས་
ནང་དུ་ལེན་ན་བྱིན་རླབས་འཆོར་བ་དང་དེའི་རྗེས་འབྲང་གི་གནོད་པས་
སེམས་གཡེང་བའི་སྐྱོན་འབྱུང་སྲིད་པས་སྤོ་ལེན་མི་རུང་བར་གསུངས་པས་
ཅ་ལག་ལ་འཛེམས་དགོས། ༈ གསུམ་པ་མཇུག་གི་བྱ་བ་ནི། ཁ་
སྐོང་གི་ཞི་བའི་སྦྱིན་སྲེག གཞི་བསྙེན་ཆེན་མོའི་སྔགས་ཀྱི་གྲངས་ཆ་ཚང་
ལེགས་པར་སོང་བའམ། ཡང་ན་སྔགས་འབུམ་ཕྲག་བཅུ་ལྟ་བུ་སོང་བའི་
མཚམས་ལྟ་བུའི་ཚེས་གྲངས་བཟང་པོ་ཞིག་དང་བསྟུན་ནས། སྔགས་ཀྱི་
ལྷག་ཆད་ཀྱི་ཉེས་པ་རྣམས་དག་པར་བྱ་བའི་ཆེད་དུ་ཞི་བའི་སྦྱིན་སྲེག་ཅི་ནུས་
རེ་འབུལ་དགོས་པའི་ཕྱག་བཞེས་ཡོད། ཡང་ན། བསྙེན་ཆེན་ལེགས་པར་
གྲུབ་པའི་མཇུག་ཏུ་ཐུགས་རྗེ་ཆེན་པོའི་ཞི་བའི་སྦྱིན་སྲེག་གནང་ཚེ། དེའི་
མཇུག་ཏུ་དཔའ་བོའི་སྟོན་མོ་སྟེ་ཚོགས་ཀྱི་འཁོར་ལོས་བླ་མ་དང་ཡི་དམ་གྱི་
ལྷ་མཉེས་པར་བྱེད་པ་དང་། གཏང་རག་གི་ཚུལ་དུ་རང་གིས་སྔོན་བསྟེན་
གྱི་ཆོས་སྐྱོང་སྤྱི་དང་མགོན་པོ་ཕྱག་དྲུག་པ་སོགས་ལ་བསྐང་གསོ་རྒྱས་པ་
རེ་བྱས་ན་ལེགས། བཅུ་ཆའི་སྦྱིན་སྲེག་སོགས་དཀྱུས་གཅིག་ཏུ་མིན་ཚེ་
མཚམས་ཐོའི་ལྷ་ལའང་མཆོད་གཏོར་གསར་དུ་བཤམས་ཏེ་མཆོད་གཏོར་
འབུལ་ཞིང་གཤེགས་གསོལ་བྱ། བསྔོ་བ་སྨོན་ལམ་དང་། ཤིས་པ་བརྗོད་
140



བསྙེན་ཡིག་གསལ་བའི་མེ་ལོང་།
པ་སོགས་རྒྱས་པར་བྱ། རང་གི་གནས་བདག་དང་གཞི་བདག་སོགས་ལ་
ཡང་བསངས་དང་དཀར་གཏོར་རྒྱས་པ་འབུལ། བསྙེན་མཚམས་མུ་མཐུད་
ནས་མེ་ལྷའི་བསྙེན་པ་དང་ཁ་སྐོང་གི་སྦྱིན་སྲེག བསྙེན་སྒྲུབ་སྦྲགས་མ་དང་
དངོས་གྲུབ་ཀྱི་རྫས་སྒྲུབ་པ། བཅུ་ཆའི་དབང་གི་སྦྱིན་སྲེག་དང་རྒྱས་པའི་
སྦྱིན་སྲེག་སོགས་དཀྱུས་གཅིག་ཏུ་གནང་ཚེ་མཚམས་ཐོ་མི་ལེན་པར་མ་ཟད་
བགེགས་གཏོར་སོགས་བྱེད་མི་དགོས་པར་མཚམས་ལ་མུ་མཐུད་ནས་
བཞུགས་པའི་ཕྱག་སྲོལ་ཡོད། ༈ མཚམས་གྲོལ་སྟངས་ནི། བསྙེན་
ཆེན་གྱི་སྔགས་ཀྱི་གྲངས་དང་ཡེ་ཤེས་འབེབས་སྔགས་ལེགས་པར་སོང་རྗེས་
སུ་མཚམས་གྲོལ་བར་འདོད་ན། མཚམས་ཐོ་ལ་མཆོད་གཏོར་ཕུལ་ནས་
གཏང་རག་བྱས་ཏེ་མཚམས་ཐོ་ལེན། ཡི་དམ་གྱི་སྒྲུབ་གཏོར་བསྡུས་ཏེ་
དངོས་གྲུབ་ཀྱི་ཚུལ་དུ་རང་གིས་ལོངས་སྤྱོད། གཞན་མཆོད་གཏོར་གཤེགས་
དགོས་རྣམས་ས་གཙང་སའམ་ཆུ་ཆེན་པོར་གཤེགས། མཚམས་འདིའི་
རྟེན་ཡི་དམ་གྱི་བྲིས་འབུལ་གྱི་སྐུ་གཟུགས་དང་རྒྱུད་ཀྱི་གླེགས་བམ། དམ་
ཚིག་གི་རྫས་རྡོར་དྲིལ། ཀ་པཱ་ལ། ཌཱ་མ་རུ། ལྷའི་ཕྱག་མཚན་དང་རུས་
པའི་རྒྱན་དྲུག་སོགས་དང་། བསྙེན་སྒྲུབ་སྐབས་ཀྱི་བགྲང་ཕྲེང་སོགས་མི་
མངོན་སར་སྦ་དགོས་པའི་ཕྱག་ལེན་ཡོད། ནང་མཚམས་གྲོལ་ནས་སྟབས་
འགྲིགས་ན་ཐོག་དང་པོར་རང་གི་བླ་མ་མཇལ་ནས་རྟོགས་པ་འབུལ་བ་དང་།
དངོས་གྲུབ་ཀྱི་རྫས་འབུལ་བ། སློབ་མ་དང་མཆེད་གྲོགས། སྦྱིན་བདག་
ཉེ་འབྲེལ་སོགས་དམ་ཚིག་གཙང་ཞིང་ཡིད་མཐུན་པ་ཉེ་འཁོར་ན་ཡོད་པ་
141



སྤྱིའི་ཆོས་སྐོར།
རྣམས་དང་འཕྲད། རང་ཡང་ཕྱི་རོལ་ཉེ་འཁོར་གྱི་མི་མང་གིས་མི་མཐོང་
བའི་སར་ཅུང་ཟད་རེ་འཆག རིམ་གྱིས་ཕྱི་མཚམས་གྲོལ་ཏེ་མི་གཞན་དང་
འཕྲད་པ་སོགས་བྱ། མཚམས་གྲོལ་ནས་ཡི་དམ་གྱི་ལྷའི་བསྙེན་སྒྲུབ་རྒྱང་
བསྐྱར་མི་བྱ་བར་ཉིན་རེ་བཞིན་བདག་བསྐྱེད་རྒྱས་བསྡུས་ཅི་ནུས་རེ་དང་།
མཆོད་གཏོར་འབུལ་བ་སོགས་ཀྱིས་མཚོན་ཚོགས་གསོག་དགེ་སྒྲུབ་ལ་དུས་
རྒྱུན་འབད་རྒྱུ་གལ་ཆེ། བསྙེན་ཆེན་གྱི་མཚམས་མ་གྲོལ་བར་དཀྱུས་གཅིག་
ཏུ༑ ཞི་བའི་སྦྱིན་སྲེག མེ་ལྷའི་བསྙེན་པ་དང་སྦྱིན་སྲེག བསྙེན་སྒྲུབ་སྦྲགས་
མ་དང་དངོས་གྲུབ་ཀྱི་རྫས་སྒྲུབ་པ། བཅུ་ཆའི་དབང་གི་སྦྱིན་སྲེག རྒྱས་
པའི་སྦྱིན་སྲེག་སོགས་གནང་ཚེ་མཚམས་མ་གྲོལ་བར་ཐུན་བཞི་མ་ཆད་པའི་
མུ་མཐུད་ནས་མཛད་ན་ལེགས། ༈ བསྙེན་ཆེན་གྱི་འགྲུབ་རྟགས་
ནི༔ བསྙེན་ཆེན་གྲོལ་རྗེས་རང་གི་བླ་མ་དང་ཡི་དམ་ལ་དད་པ་དང་ཡིད་
ཆེས་ཇེ་འཕེལ། བསྒོམ་བཟླས་ལ་སྤྲོ་བ་ཇེ་ཆེ། ལྷའི་ང་རྒྱལ་དང་གསལ་
སྣང་ཇེ་བརྟན། བཟླས་པའི་དམིགས་པ་ཇེ་གསལ། ལུས་སེམས་དང་སྣང་
བ་ཇེ་བདེ། ཆགས་སྡང་སོགས་ཀྱི་ངན་རྟོག་ཇེ་ཆུང་། རྣམ་གཡེང་ཇེ་ཉུང་།
ཤེས་རྒྱུད་ཇེ་འཇམ། བསམ་པ་ཇེ་བཟང་དུ་འགྲོ་བ་ཞིག་བྱུང་འདུག་ན་རྨི་
ལམ་བཟང་བ་སོགས་ཀྱི་རྟགས་མཚན་ཡོད་མེད་ལ་མི་ལྟོས་པར་བླ་མ་དང་
ཡི་དམ་གྱི་ལྷས་རྗེས་སུ་བཟུང་ཞིང་བྱིན་རླབས་འཇུག་པ་དང་། བསྙེན་པ་
ལམ་དུ་སོང་བ། རྟོགས་པ་ཇེ་མཐོར་འགྲོ་བ་སོགས་ཀྱི་འགོ་ཚུགས་པ་ཡིན་
པས་སྒྲུབ་འབྲས་ཀྱི་རྟགས་དང་མཚན་མ་ནི་དེ་ལྟ་བུའི་སྒོ་ནས་ཤེས་དགོས་
142



བསྙེན་ཡིག་གསལ་བའི་མེ་ལོང་།
ཞེས་ཁྱབ་བདག་དང་པོའི་སངས་རྒྱས་རྡོ་རྗེ་འཆང་(ཀིརྟི་སྐུ་བརྒྱད་པ་)བློ་བཟང་
འཕྲིན་ལས་བསྟན་པ་རྒྱ་མཚོ་དཔལ་བཟང་པོས་རྡོ་རྗེ་འཇིགས་བྱེད་ཀྱི་བསྙེན་
སྒྲུབ་ཀྱི་ཡི་གེ་དངོས་གྲུབ་ནོར་བུའི་བང་མཛོད་ལས་གསུངས་ཞེས་ཁྲི་རྒན་
ཚང་གི་བསྙེན་ཡིག་ཏུ་གསལ། ཇོ་བོའི་བླ་མ་གྲུབ་ཆེན་རཱ་ཧུ་ལས། ཇོ་བོ་
ཆེན་པོ་ལ་ཡི་དམ་གྱི་ལྷའི་ཞལ་མཐོང་བ་དང་། དཀྱིལ་འཁོར་མང་པོ་མངོན་
སུམ་དུ་གྱུར་པ་དང་། ཐུན་མོང་གི་དངོས་གྲུབ་མང་དུ་ཐོབ་པ་དང་། ཏིང་
ངེ་འཛིན་བརྟན་པོ་རི་རྒྱུད་ཙམ་ཡོད་པ་སོགས་ཀྱི་ཡོན་ཏན་གྱིས་གར་ཡང་
མི་ཕྱིན་ཅེས་གསུངས་པས་གཙོ་བོ་རང་རྒྱུད་ཀྱི་ཉོན་མོངས་དུག་གསུམ་གྱི་
ཤུགས་ཅི་ཆུང་དང་ལམ་རིམ་གཉིས་ཀྱི་རྟོགས་པ་གོང་དུ་འཕེལ་བའི་ཐབས་
སུ་འགྲོ་བ་ཞིག་དགོས་ཞེས་གསུངས། ༈ མེ་ལྷའི་བསྙེན་པ་བྱ་ཚུལ་
ནི༑ བཅུ་ཆའི་སྦྱིན་སྲེག་གི་སྔོན་དུ་མེ་ལྷའི་བསྙེན་པ་བྱེད་ཚུལ་ནི། གཞི་
བསྙེན་གྱི་སྔགས་ཡིག་དྲུག་གྲངས་འབུམ་བརྒྱ་ལོངས་ཟིན་པའི་རྗེས་སུ་ལྷ་
དབང་དུ་བྱེད་པའི་བཅུ་ཆའི་སྦྱིན་སྲེག་བྱ་བ་ལ་ཐོག་མར་མེ་ལྷ་ཐབ་ཏུ་
འགུགས་ནུས་པ་ཞིག་བྱེད་རྒྱུ་གལ་ཆེ་བས། མེ་ལྷའི་བསྙེན་པ་ཚད་ལྡན་དང་
འབྲེལ་ནས་དེའི་བཅུ་ཆའི་སྦྱིན་སྲེག་གཏོང་དགོས་པའི་ཕྱག་སྲོལ་ཡོད། གཞི་
བསྙེན་དང་དཀྱུས་གཅིག་ཡིན་ཚེ་མེ་ལྷའི་ཙ་ཀ་ལི་བཀྲམ་པའི་མདུན་དུ། མེ་
ལྷའི་གཏོར་མ་ཟླུམ་པོ་པད་འདབ་བཞི་པ་མར་དཀར་གྱི་རྒྱན་གྱིས་སྤྲས་པ་
དང་ཉེར་སྤྱོད་ནང་མཆོད་སོགས་བཀོད་པ་མཛེས་པར་བཤམས། ཐུགས་
རྗེ་ཆེན་པོའི་བདག་བསྐྱེད་ནི་རྒྱུན་འཁྱེར་བཞིན་སྐྱབས་འགྲོ་སེམས་བསྐྱེད་
143



སྤྱིའི་ཆོས་སྐོར།
ནས་བཟུང་བཟླས་པའི་མཇུག་གི་མཆོད་བསྟོད་ཀྱི་བར་དཀྱུས་ལྟར་བྱ།
མགོན་པོའི་གཏོར་བསྔོས་དང་གཏོར་འབུལ་གྲུབ་པ་དང་། དེའི་མདུན་དུ་
མེ་ལྷ་སྐུ་མདོག་དམར་པོ་བསྐྱེད་དེ་མཆོད་བསྟོད་བཟླས་པ། གཏོར་འབུལ་
དང་བཅས་པ་མེ་ལྷའི་ཆོ་ག་ནག་འགྲོས་ཟུར་དུ་ཡོད་པ་ལྟར་བྱ། ཐུན་བཞི་
རེ་བྱས་ཏེ་མེ་ལྷའི་སྔགས་གྲངས་འབུམ་ཐེར་གཅིག་འགྲོ་དགོས། ཐུན་དང་
པོ་ལ་བདག་སྐྱེད་རྒྱས་པ་དང་ཐུན་ཕྱི་མ་གསུམ་ལ་བདག་བསྐྱེད་བསྡུས་པས་
ཆོག མེ་ལྷའི་སྔགས་གྲངས་ཚང་སོང་བའི་མཇུག་གི་ཐུན་མཐའ་མ་ལ་ཡེ་
ཤེས་པ་ཙ་ཀ་ལི་ལ་བརྟན་བཞུགས་དང་དམ་ཚིག་པ་རང་ལ་ཐིམ་པའི་མོས་
པ་བྱེད་པ་མ་གཏོགས་ཉིན་སྔ་མ་རྣམས་ལ་མདུན་བསྐྱེད་ཉེར་བསྡུ་མི་བྱ་བའི་
ཕྱག་བཞེས་ཡོད་ཅེས་པའི་གསུང་རྒྱུན་ཡོད། ལྷ མེ་ལྷའི་བཅུ་ཆའི་
སྦྱིན་སྲེག་ནི། མེ་ལྷའི་བསྙེན་པ་གྲངས་ཚང་སོང་རྗེས་དེའི་བཅུ་ཆའི་སྦྱིན་
སྲེག་མཚན་ཐོག་ཐག་གཅིག་སྟེ་མེ་ལྷའི་དབང་གི་སྦྱིན་སྲེག་མཚན་ཕུད་ཡིན།
རྡོ་བཙག་སོགས་ཀྱིས་གཞི་དམར་པོར་བྱས་པའི་སྟེགས་བུ་ལ་བྲི་ཐབ་མཐོང་
བརྒྱུད་ཀྱི་ཕྱག་ལེན་ལྟར་ཚངས་ཟུར་གྱི་ཐིག་སྤྱི་ལྟར་བཏབ་པའི་དབུས་ནས་
སོར་བཞིས་ཟླུམ་པོར་བསྐོར། དེའི་ཕྱི་རོལ་ཏུ་སོར་དྲུག་གིས་བསྐོར་བར་
པདྨ་འདབ་བརྒྱད། དེའི་ཕྱིར་སོར་གཉིས་ཀྱིས་ཟླུམ་བསྐོར། ཡང་ན། འདབ་
མ་སོར་དྲུག་དང་ཕྱེད། རྡོར་ཕྲེང་སོར་གཅིག་དང་ཕྱེད་ཀྱིས་བསྐོར་ཀྱང་
ཆོག་པར་གསུངས། དེའི་ཕྱིར་སོར་བཞིས་བསྐོར་བ་མུ་རན། དེའི་ཕྱིར་
སོར་བཞིས་བསྐོར་བར་ཁ་ཁྱེར། ཐབ་ཀྱི་ཕྱི་རོལ་ཏུ་སོར་གཉིས་དོར་ནས་
144



བསྙེན་ཡིག་གསལ་བའི་མེ་ལོང་།
སྟེགས་བུ་གྲུ་བཞི་པའི་ཐིག་གདབ། ལྟེ་བར་པདྨ་སོར་བརྒྱད་པ། ཕྱིའི་འདབ་
མ་བརྒྱད་ལ་ཤར་དུ་འཁོར་ལོ། ལྷོར་རིན་པོ་ཆེ། ནུབ་ཏུ་རྡོ་རྗེ། བྱང་དུ་
རལ་གྲི། མུ་ཁྱུད་ལ་རྡོ་རྗེའི་ཕྲེང་བ། མུ་རན་ལ་གེ་སར་དང་བཅས་པའི་
ཟེའུ་འབྲུའི་རི་མོ། ཁ་ཁྱེར་ལ་པདྨ་འདབ་མ་བཅུ་དྲུག་པ། འདབ་མའི་རི་
མོ་རྣམས་ཉིས་བརྩེགས་སུ་ཡོད་པའི། རྩེ་མོ་ལྕགས་ཀྱུ་ལྟ་བུར་གུག་པའི་
པདྨ་ལྕགས་ཀྱུ་བྱེད་དགོས། འདབ་མའི་ཚངས་ཟུར་གྱི་ཐིག་བརྒྱད་ཀྱི་སྟེང་
དུ་རྡོ་རྗེ་བརྒྱད་བྲི། རྡོ་རྗེའི་རྩེ་མོ་ཐབ་ཀྱི་ཕྱི་ནང་དུ་སྟོན་དགོས། ཚོན་བཀྱེ་
ཚུལ་ནི་དབུས་ཀྱི་པདྨ་དམར་པོ། ཕྱོགས་བཞིའི་འཁོར་ལོ་དཀར་པོ། རིན་
པོ་ཆེ་སེར་པོ། རྡོ་རྗེ་སྔོན་པོ། རལ་གྲི་ལྗང་ཁུ། པད་འདབ་ཀྱི་མདོག ཕྱོགས་
བཞིའི་འདབ་མ་དམར། མེ་རླུང་གཉིས་སེར། བདེན་བྲལ་ལྗང་། དབང་
ལྡན་ནག་པོ་སྤྱི་དང་མཐུན། དེའི་ཕྱིའི་གཞི་ནག་པོ་ལ་རྡོ་རྗེའི་ཕྲེང་བ་སེར་
པོ༑ མུ་རན་གྱི་གེ་སར་དང་བཅས་པའི་ཟེའུ་འབྲུ་སེར་པོ། ཁ་ཁྱེར་གྱི་
པདྨ་ཐམས་ཅད་དམར་པོ་ལ་རྡོ་རྗེ་སེར་པོའམ་སྔོན་པོ་བྱེད། སྟེགས་བུའི་
གྲུ་བཞིར་ཟླ་ཕྱེད་དཀར་པོའི་སྟེང་དུ་རྡོ་རྗེ་སེར་པོ་རྩེ་གསུམ་པས་མཚན་པ་
བྲི༑ ཐབ་ཀྱི་མཐར་མེ་ཏོག་དམར་པོ་སིལ་མ་བཀྲམ། དུས་ཁྱད་པར་ཅན་
གྱི་མཚན་མོའི་དུས་སུ་ཐབ་ཀྱི་རྩར་ཕྱིན་ཏེ་བདག་བསྐྱེད་བཟླས་པ་གཏོར་
འབུལ་དང་བཅས་པ་གྲུབ་རྗེས། དཔྲལ་བར་སིནྡྷཱ་རའི་ཐིག་ལེ་བྱ། དར་
དམར་པོས་ཐོད་བཅིངས། བསང་ཆུ་དང་ཆུ་བཞི་བསྒྲུབས་ཏེ་དཀར་གཏོར་
བཏང་། མེ་ལྷའི་སྦྱིན་སྲེག་གི་ཆོ་ག་ནག་འགྲོས་སུ་བཀོད་པ་ཟུར་གསལ་
145



སྤྱིའི་ཆོས་སྐོར།
ལྟར། འབྲས་ཆན་ནམ་མེ་ཏོག་དམར་པོ་ལ་མེ་ལྷའི་སྔགས་ཀྱི་གྲངས་གང་
སོང་དེའི་བཅུ་ཆ་སྟེ་སྦྱིན་སྲེག་ཁྲི་གཅིག་འགྲོ་ངེས་བྱ། རྫས་ཆེན་བཅུ་གཉིས་
ཡོད་ན་དམར་པོར་བསྒྱུར། ན་བཟའ་གོས་ཟུང་དང་། རླུང་གཡབ་མདོག་
དམར་པོ་བྱེད། རྫས་ཆེན་རྣམས་མ་འཛོམས་ན། ཡམ་ཤིང་། མར་ཁུ།
མེ་ཏོག་དམར་པོ་རྣམས་ལ་གྲངས་བསགས་དགོས། འབུལ་བྱེད་ཀྱི་སྔགས་
ནི༑ མེ་ལྷའི་བསྙེན་སྔགས་ལ། མནྡྲ་སིནྡྲི་མ་མེ་དེ་ཧི་སྭཱ་ཧཱ། ཞེས་པ་བཏགས་
པ་འདི་ཡིན། ཐུན་གཅིག་ལ་མི་འགྲོ་ན་ཐུན་གཉིས་གསུམ་བྱེད་པའི་ཕྱག་
ལེན་ཡོད་ནའང་ཐུན་དང་པོའི་མཇུག་གི་ཆོ་ག་ཆ་ཚང་བར་གསུང་དགོས།
སྦྱིན་སྲེག་གི་ཐུན་ཕྱི་མ་རྣམས་ལ་རྡོར་དྲིལ་བྱིན་རླབས་དང་བསང་ཆུ་སྒྲུབ་
མི་དགོས་པ་ཙམ་མ་གཏོགས་སྦྱིན་སྲེག་གི་ཆོ་གའི་མགོ་ནས་གསར་དུ་གསུང་
དགོས། མེ་ལྷའི་བསྙེན་པ་དང་སྦྱིན་སྲེག་འདི་གཉིས་སྔོན་ཆད་བསྙེན་ཆེན་
གཞན་གྱི་སྐབས་སུ་སོང་ཟིན་ན་བསྙེན་ཆེན་ཕྱི་མའི་སྐབས་བཅུ་ཆའི་སྦྱིན་
སྲེག་གི་སྔོན་དུ་མ་བྱས་ཀྱང་ཆོག་ཅེས་གསུངས་ཡོད་ཅེས་གསལ། ༈
བསྙེན་སྒྲུབ་སྦྲགས་མ་བྱ་ཚུལ་ནི། མེ་ལྷའི་བཅུ་ཆའི་སྦྱིན་སྲེག་མཚན་
ཕུད་གྲུབ་པའི་ཕྱི་ཉིན་ནས་བསྙེན་སྒྲུབ་སྦྲགས་མའི་འགོ་རྩོམ་དགོས། མདུན་
དུ་ས་སྟེགས་སམ་ཅོག་རྩེ་ལྟ་བུའི་སྟེགས་མཐོན་པོར། བ་བྱུང་དང་དྲི་བཟང་
དང་བདུད་རྩི་རིལ་བུས་ལེགས་པར་བྱུགས་ཏེ་མེ་ཏོག་དམར་པོ་གཅལ་དུ་
བཀྲམ། རྡུལ་ཚོན་ནམ་རས་བྲིས་ཀྱི་པདྨ་དཀར་པོ་འདབ་མ་དྲུག་པའི་ལྟེ་
བར་ཚོམ་བུ་དཀར་པོ་འགོད། འཕགས་པ་ཐུགས་རྗེ་ཆེན་པོ་ཕྱག་བཞི་པའི་
146



བསྙེན་ཡིག་གསལ་བའི་མེ་ལོང་།
སྐུ་བརྙན་རབ་གནས་བྱིན་རླབས་ཅན་ཞིག་རང་དང་ཞལ་སྤྲོད་ཀྱི་ཚུལ་གྱིས་
བཞུགས་སུ་གསོལ་བ་འདི་མདུན་བསྐྱེད་ཀྱི་སྒྲུབ་གཞི་གཙོ་བོ་ཡིན། བདག་
མདུན་གྱི་མཆོད་གཏོར་སོགས་མཐོང་བརྒྱུད་ཀྱི་ཕྱག་ལེན་བཞིན་བཤམས།།
བསྙེན་ཆེན་དང་དཀྱུས་གཅིག་མིན་ན་རང་འཕགས་པ་ཐུགས་རྗེ་ཆེན་པོའི་
ང་རྒྱལ་ལ་གནས་ཏེ། བགེགས་གཏོར་དང་དཀར་གཏོར་བསྔོ་བ། མཚམས་
ཐོ་ལ་མཆོད་བསྟོད། བསྲུང་འཁོར་སྒོམ་པ་སོགས་བསྙེན་པའི་སྐབས་ལྟར་
བྱ༑ བསྙེན་ཆེན་དང་དཀྱུས་གཅིག་ཡིན་ན་བགེགས་གཏོར་སོགས་མི་དགོས་
པར་གསུངས། རང་གི་གདན་གྱི་སྟེང་དུ་པདྨ་ལྕགས་ཀྱུས་མཚན་པ་བྲི་ཞིང་།
ཙནྡན་དམར་པོ། སེང་ལྡིང་། གི་ཝང་། པདྨ་རཀྟ། དྲི་བཟང་སོགས་ཀྱི་
ཆུས་བྲན། མེ་ཏོག་དམར་པོའི་ཚོམ་བུ་ཡང་བཀོད། དཔྲལ་བར་སིནྡྷ་རའི་
ཐིག་ལེ་དང་། དར་དམར་པོས་ཐོད་བཅིངས་པ་སོགས་མེ་ལྷའི་སྐབས་ལྟར་
བྱ༑ སྲོད་ཀྱི་དུས་སུ་གདན་ལ་འཁོད་དེ་སྔོན་འགྲོའི་ཁྲིད་ཆེན་བཞི་ནས་བདག་
བསྐྱེད་ཀྱི་མཇུག་བར་རྒྱུན་འཁྱེར་བཞིན་བཟླས་པའི་མཇུག་གི་མཆོད་བསྟོད་
སྔོན་དུ་བཏང་། གཏོར་འབུལ་གྱི་གོང་དེར་བསྙེན་སྒྲུབ་སྦྲགས་མའི་ཆོ་ག་
ནག་འགྲོས་སུ་བཀོད་པ་ཟུར་གསལ་ལྟར་མདུན་གྱི་སྒྲུབ་གཞི་ལ་སངས་སྦྱང་
བྱས་ཏེ་མདུན་བསྐྱེད་ལེགས་པར་བསྒྲུབ། བདག་མདུན་གཉིས་ཀྱི་ཐུགས་
ཀར་གཟུངས་ཐག་དམར་པོས་སྦྲེལ་ཏེ་སྔགས་བཟླས་པའི་སྐབས་སུ་བདག་
མདུན་གཉིས་ཀའི་ཐུགས་ཀའི་སྔགས་ཕྲེང་མགལ་མེའི་འཁོར་ལོ་ལྟར་འཁོར་
བའི་འོད་ཟེར་གྱིས་རྒྱལ་བ་སྲས་བཅས་ཐམས་ཅད་འཕགས་པ་ཐུགས་རྗེ་ཆེན་
147



སྤྱིའི་ཆོས་སྐོར།
པོའི་རྣམ་པར་སྤྱན་དྲངས་ཏེ་རང་དང་མདུན་བསྐྱེད་ལ་ཐིམ་པར་བསམས་
པ་དང་། ཡང་ན་སྐབས་སྐབས་སུ། རང་ཡི་དམ་སྤྱན་རས་གཟིགས་སུ་
གསལ་བའི་ཐུགས་ཀ་ནས་འོད་ཟེར་དམར་པོ་དཔག་ཏུ་མེད་པ་ཕྱོགས་བཅུར་
འཕྲོས་པས་ཕྱོགས་བཅུའི་བླ་མ་ཡི་དམ་སངས་རྒྱས་བྱང་སེམས་ཉན་རང་
དཔའ་བོ་མཁའ་འགྲོ་ཆོས་སྐྱོང་སྲུང་མ་ཐམས་ཅད་དང་སྔགས་ཀྱི་ནུས་པ་
ཐོབ་པའི་གང་ཟག་ཐམས་ཅད་འོད་ཟེར་དམར་པོའི་རྣམ་པར་བསྡུས་ནས་
རང་དང་མདུན་བསྐྱེད་ལ་ཐིམ་པ་དང་། མདུན་བསྐྱེད་ལས་ཀྱང་སྐུ་གསུང་
ཐུགས་ཀྱི་བྱིན་རླབས་དང་ནུས་མཐུ་ཐམས་ཅད། འཕགས་པའི་སྐུ་གཟུགས་
དང་། སྔགས་ཕྲེང་དང་། ས་བོན། ཕྱག་མཚན་གྱི་རྣམ་པར་སྤྱན་དྲངས་
ཏེ་རང་ལ་ཐིམ་པས་སྔགས་ཀྱི་ནུས་པ་དང་བྱིན་རླབས་ཕུན་སུམ་ཚོགས་པ་
ཐོབ། རྒྱུད་བྱིན་གྱིས་བརླབས། མཆོག་དང་ཐུན་མོང་གི་དངོས་གྲུབ་ཐམས་
ཅད་ཐོབ་པར་བསམས་ཏེ་སྔགས་བཟླ། སྔགས་ནི་འཇིགས་བྱེད་བསྙེན་ཆེན་
སོགས་ཀྱི་སྐབས་ལྟར་ཡིག་དྲུག་ལ། ཨ་གཙྪ། ཨ་གཙྪ་སྭཱ་ཧཱ། བཏགས་
པ་དང་། ཡིག་དྲུག་ལ་མནྡྲ་སིནྡྲི་འདོགས་པར་གསུངས་པ་གཉིས་ཡོད་ནའང་
འདིར། ཨོཾ་མཎི་པདྨེ་ཧཱུྃ་མནྡྲ་སིནྡྲི་མ་མེ་དེ་ཧི་སྭཱ་ཧཱ། ཞེས་པའི་སྔགས་འདི་
བསགས་དགོས། བསྙེན་སྒྲུབ་སྦྲགས་མའི་དུས་ཡུན་ནི་རབ་བྱུང་ན་ཟླ་བ་དྲུག
སྔགས་ཀྱི་གྲངས་ནི་བྱེ་ཆུང་སྟེ་འབུམ་བཅུ་བཟླ་བར་གསུངས། མ་མཐའང་
འབུམ་ཕྲག་གསུམ་བཟླ་དགོས་པ་ཕྱག་ལེན་ཡིན་ཞེས་གསལ། བཟླས་པའི་
མཇུག་ཏུ་མཆོད་བསྟོད། གཏོར་མ་འབུལ་བ། མགོན་པོའི་གཏོར་བསྔོས།
148



བསྙེན་ཡིག་གསལ་བའི་མེ་ལོང་།
ཆོས་སྲུང་སྤྱིའི་གཏོར་འབུལ། ཉེར་བསྡུ་སོགས་བདག་བསྐྱེད་རྒྱུན་འཁྱེར་
ལྟར་བྱ། མདུན་བསྐྱེད་ཀྱི་ཉེར་བསྡུ་ནི་སྒྲུབ་པ་གྲོལ་བའི་ཉིན་གྱི་ཐུན་མཐའ་
མ་ཁོ་ན་ལ་བྱེད་པ་ཡིན་པ་ལས་ཉིན་གཞན་རྣམས་ལ་མི་དགོས། སྤྱིར་བསྙེན་
ཆེན་གཞན་གྱི་སྐབས་སུ་དམ་སྡོམ་གསོ་བའི་ཆེད་དུ་བསྙེན་ཆེན་གྱི་དུས་ཡུན་
ནང་བདག་འཇུག་བརྒྱ་རྩ་བརྒྱད་བཞེས་དགོས་པའི་ཕྱག་ལེན་ཡོད་ནའང་
ཚེམ་བུ་པའི་ལུགས་འདི་ལ་དབང་བཀའ་ཟུར་བ་མེད་པས་བདག་འཇུག་ལེན་
མི་དགོས་ཞེས་བསྙེན་ཡིག་ཆེན་མོར་གསལ་ནའང་དགེ་ལྡན་པའི་ཕྱོགས་སུ་
ལུགས་འདིའི་ཐུན་མོང་མ་ཡིན་པའི་དབང་རྒྱུན་མེད་པ་མ་གཏོགས་ས་སྐྱའི་
ཕྱོགས་སུ་འདིའི་དབང་རྒྱུན་ཡོད་ནའང་དབང་ཆོག་ཟུར་པ་ཞིག་མེད་པར་
དབང་ཆོག་གཞན་གྱིས་ཁ་བསྒྱུར་གནང་བའི་ཕྱག་སྲོལ་ཡོད་ཅེས་གསུངས་
པས་བདག་འཇུག་ལེན་ཐབས་ཡོད་མེད་རྩད་ཞིབ་ཀྱིས་བདག་འཇུག་ལེན་
ཐུབ་ཚེ་བསྙེན་ཆེན་གཞན་ལྟར་བདག་འཇུག་བརྒྱ་དང་བརྒྱད་བཞེས་ཐུབ་
ན་ཕུན་སུམ་ཚོགས་པའི་ཡན་ལག་ཡིན་སྙམ། ༈ དངོས་གྲུབ་ཀྱི་རྫས་
སྒྲུབ་པ་ནི། བསྙེན་སྒྲུབ་སྦྲགས་མའི་སྔགས་ཀྱི་གྲངས་སོང་རྗེས་མཚན་
ཐོག་ཐག་གི་བསྙེན་པ་མཚན་ཕུད་དང་འབྲེལ་བར་དངོས་གྲུབ་ཀྱི་རྫས་སྒྲུབ་
པའི་ཕྱག་ལེན་ཡོད་པར་ལྟར། ཟླ་བ་གཟའ་འཛིན་ལྟ་བུ་དང་འགྲིག་ན་འགྱུར་
ཆེ་བས་ཤིན་ཏུ་ལེགས། ཡང་ན་ཚེས་བརྒྱད་དམ། ཚེས་བཅོ་ལྔ་ལྟ་བུའི་
གཟའ་སྐར་འཕྲོད་སྦྱོར་ཕུན་སུམ་ཚོགས་པའམ་དུས་ཆེན་གང་ཡང་རུང་བའི་
མཚན་མོར། རང་གི་མདུན་དུ་ཅོག་རྩེ་ལྟ་བུའི་སྟེགས་གྲུ་བཞི་པ་ལ་བ་བྱུང་
149



སྤྱིའི་ཆོས་སྐོར།
དང་དྲི་བཟང་པོས་བྱུགས་པའི་སྟེང་དུ་ཐིག་གདན་ཚོམ་བུ་དང་བཅས་པའི་
དབུས་སུ། མཉྫིའི་ཁར་ཐོད་པ་མཚན་ལྡན་གྱི་སྣོད་དུ་བ་དམར་མོའི་མར་
རམ་འབྲི་མར་བཞུས་པའི་མར་ཁུ་ལ་བདུད་རྩི་རིལ་བུ་བཏབ་པའི་དཔྲལ་
བ་རང་གི་ཕྱོགས་སུ་བསྟན་ཏེ་བཞག དར་དམར་པོས་ཁ་བཀབ། ཡོན་
ཆབ། མེ་ཏོག ་གདུགས། སྤོས། མར་མེ། ཞལ་ཟས་སོགས་མཆོད་པ་
གྲངས་མང་པོས་བསྐོར་བ་བཀོད་པ་ཅི་མཛེས་སུ་བཤམས། རང་དང་སྒྲུབ་
རྗེས་གཉིས་ཀ་ཐག་ཤིན་ཏུ་ཉེ་བར་བྱ། བསྙེན་ཆེན་དང་དཀྱུས་གཅིག་ཏུ་
མིན་ཚེ་གླིང་ལ་གྲིབ་སོ་བབས་དུས་བགེགས་གཏོར་དང་དཀར་གཏོར་བཏང་།
མཚམས་ཐོ་བཞག བསྲུང་འཁོར་བསྒོམས་ཏེ་དངོས་གྲུབ་ཀྱི་རྫས་བསྲུང་
བར་བྱ། བསྙེན་ཆེན་དང་དཀྱུས་གཅིག་ཡིན་ཚེ་བགེགས་གཏོར་སོགས་
མ་གསུངས་ཀྱང་འཐུས་པར་གསུངས། གདན་དམར་པོ་ལ་འཁོད། དར་
དམར་གྱིས་མགོ་ལ་བཅིངས། དཔྲལ་བར་ཐིག་ལེ་བྱ། བདག་མདུན་གཉིས་
བསྙེན་སྒྲུབ་སྦྲགས་མའི་སྐབས་ལྟར་དངོས་གྲུབ་སྒྲུབ་པའི་ཆོ་ག་ཟུར་དུ་ཡོད་
པ་ལྟར་བྱ། བཟླས་སྐབས་གཟུངས་ཐག་གིས་སྦྲེལ་ནས་དམིགས་པ་གསལ་
བཏབ་སྟེ། ཡིག་དྲུག་ལ་མ་སིནྡྲིའི་སྤེལ་ཚིག་བཏགས་པ་མཚན་ཐོག་ཐག་
སྟེ་མཚན་ཕུད་ནས་སྔགས་བཟླ། སྔགས་ཀྱི་གྲངས་ལ་ངེས་བཟུང་མེད་པས་
དམིགས་པ་གཙོ་བོ་ཡིན། ནམ་ལངས་ནས་དངོས་གྲུབ་ཀྱི་རྫས་བླངས་ཏེ་
ཆ་ལྔར་བགོས་ཏེ། ཆ་དང་པོ་བླ་མ། གཉིས་པ་ཡི་དམ། གསུམ་པ་རང་།
བཞི་པ་སྒྲུབ་གྲོགས་ལ་སྦྱིན། ལྔ་པ་མར་ཁུ་སོགས་ཀྱིས་ཁ་གསོས་ཏེ་རང་
150



བསྙེན་ཡིག་གསལ་བའི་མེ་ལོང་།
གིས་ཡུན་རིང་དུ་ལོངས་སྤྱད་ན་ཚེ་དང་བསོད་ནམས་ཤེས་རབ་འཕེལ་བའི་
དགོས་པ་ཡོད་པར་གསུངས། མཇུག་ཏུ་མཆོད་བསྟོད། གཏོར་འབུལ།
གཏང་རག སྨོན་ལམ། འདོད་གསོལ་སོགས་བདག་བསྐྱེད་ལྟར་བྱ། མདུན་
བསྐྱེད་ཀྱི་ཡེ་ཤེས་པ་རྟེན་ལ་བརྟན་བཞུགས་དང་དམ་ཚིག་པ་རང་ལ་སྟིམས་
ཏེ་ཤིས་བརྗོད་རྒྱས་པར་བྱ། དངོས་གྲུབ་ཀྱི་རྫས་སྒྲུབ་ཚར་བའི་ཕྱི་ཉིན་སྔ་
དགོང་གཉིས་ཀར་དྲུག་ཅུ་མ་དྲག་བསྔོས་ལན་གཉིས་བྱེད་པའི་ཕྱག་ལེན་ཡོད་
ཅེས་གསལ། སྤྱན་རས་གཟིགས་དབང་དྲག་ཏུ་ཁྲོས་པ་མགོན་པོ་ཕྱག་དྲུག་
པ་ལ་གཏོར་བསྔོས་རྒྱས་བསྡུས་གང་རིགས་རེ་མཚམས་ཀྱི་རིང་མ་ཆག་པར་
བྱེད་དགོས། ཉིན་འདིར་དགེ་སྦྱོར་སྔ་མ་རྣམས་ལེགས་པར་གྲུབ་པའི་གཏང་
རག་དང་། བཅུ་ཆའི་སྦྱིན་སྲེག་ཆེན་མོ་འབུལ་བར་བར་ཆད་མི་འབྱུང་བའི་
ཆེད་དུ་མཆོད་གཏོར་གསར་དུ་བཤམས་ཏེ་མགོན་པོའི་བསྐང་གསོ་རྒྱས་པ་
འཕྲིན་བཅོལ་དང་བཅས་པ་ལ་ནན་ཏན་དུ་བྱ་བར་གསུངས། ༈ བཅུ་
ཆའི་སྦྱིན་སྲེག་བྱ་ཚུལ་ནི། བསྙེན་སྒྲུབ་སྦྲགས་མ་དང་དངོས་གྲུབ་ཀྱི་
རྫས་སྒྲུབ་པ་གཉིས་གྲུབ་རྗེས་སུ། ཐུགས་རྗེ་ཆེན་པོའི་བསྙེན་ཆེན་གྱི་བཅུ་
ཆའི་དབང་གི་སྦྱིན་སྲེག་བྱེད་དགོས་པས། ཐབ་ཁ་དོག་དམར་པོ་བྱས་པའི་
སྒོ་ནས་དབང་ལས་ཐམས་ཅད་པ་ཞེས་པ། མུ་རན་ལ་གེ་སར་དང་བཅས་
པའི་ཟེའུ་འབྲུ་དང་ཁ་ཁྱེར་ལ་པདྨའི་འདབ་མའི་རྣམ་པ། དེ་ལ་ཕྱོགས་
མཚམས་སུ་རྡོ་རྗེའམ་སྣ་ཚོགས་རྡོ་རྗེའམ་རལ་གྲིས་བསྐོར་ཞིང་། ཐབ་
ཀྱི་ནང་དུ་རྡོ་རྗེའི་ཕྲེང་བས་བསྐོར་བའི་པད་འདབ་ལ་གནས་པའི་འདབ་མའི་
151



སྤྱིའི་ཆོས་སྐོར།
ཚད་ཀྱི་དེ་བཞིན་གཤེགས་པ་བཞིའི་མཚན་མའི་ནང་དུ་པདྨ་སོར་བརྒྱད།
དཔངས་སུ་སོར་གཅིག་པའི་རང་གི་མཚན་མ་དང་ལྡན་པ། རྣམ་སྣང་ལ་
འཁོར་ལོའམ་རྡོ་རྗེ། རིན་འབྱུང་ལ་རིན་པོ་ཆེ། འོད་དཔག་མེད་ལ་པདྨ།
མི་བསྐྱོད་པ་ལ་ཁྲོ་བོའི་རྡོ་རྗེ། དོན་གྲུབ་ལ་རལ་གྲིའམ་སྣ་ཚོགས་རྡོ་རྗེ་སྟེ།
མཚན་མ་རྣམས་ཀྱི་ཁ་དོག་ནི། རང་རང་གི་ལྷའི་ཁ་དོག་དང་མཐུན་ལ།
འདབ་མའི་ཕྱིའི་རྡོར་ཕྲེང་གི་ཕྱི་ཐིག་གི་མཚམས་སུ་མུ་རན་སྟེང་ནས་ཐབ་
ཞེང་སོར་བཞི། དཔངས་སོར་བཅུ་གཉིས་པའི་ཚད་འཇིམ་པ་བཟང་པོས་
བརྩིགས་པའི་སྟེང་དུ་མུ་རན་སོར་གཉིས་དོར་ནས། ཁ་ཁྱེར་དཔངས་དང་
ཞེང་སོར་བཞི་པ་ཕྱེད་འབྱར་ཚུལ་དུ་བརྩིགས་པའི་ཕྱིར་སོར་གཉིས་འཕགས་
པ་བྱ། ཡང་ན་མུ་རན་སོར་བཞི་དང་། ཁ་ཁྱེར་སོར་བཞི་སྟེ་སོར་བརྒྱད་
ཀྱི་སྟེང་ནས་ཐབ་ཞེང་སོར་བརྒྱད་དཔངས་སོར་བཅུ་གཉིས་པའི་སྟེང་དུ་མུ་
རན་སོར་བཞི་དོར་ནས་ཁ་ཁྱེར་དཔངས་དང་ཞེང་གཉིས་ཀ་སོར་བཞི་པ་
བརྩིགས་པ་ཡང་ཡོད་ལ། དམ་པ་འགའ་ཞིག་གིས། ཐབ་ཞེང་སོར་བརྒྱད་
བྱས་ན་འདམ་ཚན་ཆེ་ཞིང་ཁ་ཁྱེར་ཕྱིར་འཕགས་པ་མེད་པས་མི་མཛེས།
དེས་ན་ཐབ་ཞེང་སོར་དྲུག་བྱས་པ་གང་ཅིར་ལེགས་པར་སེམས་པས། དེ་
ནི་མུ་རན་གྱི་ཟླུམ་ཐིག་ནང་མའི་མཚམས་ནས། ཐབ་ཞེང་སོར་དྲུག
དཔངས་སོར་བཅུ་གཉིས་པའི་སྟེང་དུ་མུ་རན་སོར་བཞི་དོར་ནས་ཁ་ཁྱེར་
དཔངས་ཞེང་གཉིས་ཀར་སོར་བཞི་ཡོད་པ་བྱས་ན་ལེགས་པར་གསུངས།
ཁ་ཁྱེར་སོགས་ཀྱི་ནང་དུ་གཞོལ་བ་ཁོར་ཡུག་ཏུ་བྱ། ཐབ་ཀྱི་ཕྱོགས་བཞིར་
152



བ
-
w
:
s'
ས་
བསྙེན་ཡིག་གསལ་བའི་མེ་ལོང་།
མེ་སྒོ་ཟུར་གསུམ་པ། རྩེ་གཅིག་ཐུར་དུ་བསྟན་པ་དེ་ལྟ་བུ་བཞི་བཏོད། རྩིག་
ཐབ་ལ་ཟླ་བྱེད་རྡོ་རྗེ་ཡང་ཤིང་སོགས་ལས་བྱས་ཏེ་སྟེགས་བུའི་གྲྭ་བཞིར་
བསླང་སྟེ་འཛུགས་དགོས། ཐབ་ཀྱི་དབུས་ཀྱི་མཚན་མའི་རྩེ་མོ་རང་ཁ་གང་
དུ་བལྟ་བའི་ཕྱོགས་སུ་བསྟན་པ་དང་། ཕྱོགས་ཀྱི་མཚན་མ་རྣམས་ཀྱི་རྩེས་
རང་རང་གི་ཕྱོགས་སུ་བསྟན་པ། རྩིག་ཐབ་ཀྱི་སྐབས་སུ་མཚན་མ་ལྔའི་
རི་མོ་འབུལ་དུ་དོད་པར་དཔངས་སོར་གཅིག་པ་བྱེད་དགོས་གསུངས། ཆུ་
བཞིའི་རྫས་ནི། ཟངས་དམར་པོ་སོགས་ཀྱི་སྣོད་དུ། ནས། ཏིལ་ནག ཀུ་
ཤ༑ བདུད་རྩི་ལྔ་རྣམས་དང་། ཙནྡན་དམར་པོ་སོགས་དྲི་དམར་པོ་དང་
མེ་ཏོག་དམར་པོས་བྱེད། ཡམ་ཤིང་ནི་ནིམ་པ་དང་མཛོ་མོ་བུ་ཤིང་དང་།
ཤིང་རོ་སྐྱུར་བ་མེ་ཏོག་དམར་པོ་དང་བཅས་པ་ཚེར་མ་ལྕགས་ཀྱུ་ཅན་གྱི་
ཤིང་དང་། ཐང་ཤིང་སོགས་ཀྱིས་བྱེད་ཅིང་ཚད་སོར་ལྔ་པ་ཡིན། མར་
ཁུ་ཡང་དམར་པོ་བྱེད་དགོས་པས། འབྲུ་མོག་གིས་ཁ་བསྒྱུར། རྫས་ཆེན་
གཞན་རྣམས་མི་འཛོམས་ན་མ་ཕུལ་ཡང་ཆད་སྐྱོན་མེད། འཛོམས་ཤིང་
འབུལ་འདོད་ན་རྫས་རྣམས་སུ་བུ་མོ་དང་ལི་ཁྲི་སོགས་ཀྱིས་མདོག་དམར་
པོར་བསྒྱུར། རྫས་ཁྱད་པར་པ་ནི། མེ་ཏོག་ལུག་རུ་དམར་པོ། འུག་ཆོས།
གཡར་མོ་ཐང་། འཇིབ་རྩི་དམར་པོ། བླང་སྣ་དམར་པོ་སོགས་ཀྱི་ལོ་སྡོང་
གཏན་མ་འདྲེས་པའི་མེ་ཏོག་ཁོ་ན་བཏུ་དགོས། མེ་ཏོག་མང་པོ་བཏུ་མ་ནུས་
ན་གྲོ་སྐྱེར་དཀར་ལ་སི་བུ་དམར་པོས་ཁ་བསྒྱུར་བ་མེ་ཏོག་དང་བསྲེས་ཏེ་
འབུལ། བཅུ་ཆའི་སྦྱིན་སྲེག་ལ། ཡམ་ཤིང་། མར་ཁུ། མེ་ཏོག་དམར་
，
ས
]
1
5
:4
.
་ནས་
,
E1
དs，
153



སྤྱིའི་ཆོས་སྐོར།
པོ་གསུམ་ངེས་པར་འཛོམས་དགོས་པའི་རྫས་ཡིན། རྫས་དེ་རྣམས་བདུད་
རྩི་རིལ་བུ་དང་། མངར་གསུམ་ཆང་དང་བསྲེས་པས་བྱུགས། བསྙེན་
སྒྲུབ་སྦྲགས་མའི་སྔགས་ཀྱི་བཅུ་ཆ་འབུལ་བ་དང་ཡེ་ཤེས་འབེབས་པའི་སྔགས་
ཀྱི་བཅུ་ཆ་བྱེད་གསུངས་པ་ཡང་ཡོད་མོད། བསྙེན་ཆེན་གྱི་སྔགས་ཡིག་
དྲུག་གི་བཅུ་ཆའི་སྦྱིན་སྲེག་སྟེ་སྦྱིན་སྲེག་འབུམ་ཕྲག་བཅུ་ལྷག་ངེས་པར་འབུལ་
དགོས། དེ་ལྟར་སྦྱིན་སྲེག་གི་སྦྱོར་བའི་རིམ་པ་རྣམས་གྲུབ་ནས་ཕྱི་དྲོ་གླིང་
ལ་གྲིབ་སོ་བབས་པའི་དུས་སུ། པདྨ་ལྕགས་ཀྱུ་ཅན་གྱི་གདན་དམར་པོ་སིནྡྷཱ་
ར་སོགས་ཀྱི་ཆུས་བརླན་པར་བྱས་པ་བཏིང་། དཔྲལ་བར་ཐིག་ལེ་དང་དར་
དམར་པོས་ཐོད་བཅིངས་དགོས། གདན་གྱི་རི་མོ་བྲི་ཚུལ་ནི། དར་རས་
དམར་པོ་ལ་པདྨ་འདབ་མ་རྩེ་མོ་ལྕགས་ཀྱུའི་དབྱིབས་ཅན་འདབ་བརྒྱད་ཀྱི་
དབུས་སུ་རྡོ་རྗེ་ལྕགས་ཀྱུ་བྲིས་ཏེ་རྩེ་མོ་མདུན་དུ་བསྟན་པ་ཞིག་བཏིང་། དེའི་
སྟེང་མེ་ཏོག་དམར་པོའི་ཚོམ་བུ་ཡང་འགོད་དགོས། འདུག་སྟངས་ནི་རྡོ་
རྗེ་དཀྱིལ་ཀྲུང་ངམ་པདྨའི་དཀྱིལ་ཀྲུང་གང་བྱེད་ཀྱང་རུང་། ཐབ་ཀྱི་རྩར་
གདན་ལ་འཁོད་དེ་བདག་བསྐྱེད་བཟླས་པ་གཏོར་འབུལ་དང་བཅས་པ་གྲུབ་
རྗེས་སུ་བསངས་ཆུ་དང་ཆུ་བཞི་སྒྲུབ། དཀར་གཏོར་བཏང་། རྡོར་དྲིལ་
བྱིན་རླབས་ནས་བཟུང་སྦྱིན་སྲེག་གི་མཇུག་མ་རྫོགས་བར་ངག་བཅད་བྱ།
སྦྱིན་སྲེག་གི་མེ་ནི་སྨད་འཚོང་མ་དང་རྗེ་རིགས་ཀྱི་ཁྱིམ་ནས་བླངས་པའམ།
དགེ་འདུན་མང་པོ་འདུ་བའི་ཚང་མང་གི་མེ་རྒྱུན་གང་རུང་གིས་མེ་སྤར་
དགོས། ལྷ་དབང་དུ་བྱེད་པའི་བཅུ་ཆའི་སྦྱིན་སྲེག་བསྙེན་ཆེན་དང་སྦྲགས་
154



-
-
--
-
བསྙེན་ཡིག་གསལ་བའི་མེ་ལོང་།
ནས་བྱེད་པའི་ལུགས་ཡིན་པས་རྫས་འབུལ་བའི་སྐབས་ཆོ་གའི་ཚིག་རིས་
བཞིན་དམིགས་པ་ལ་ནན་ཏན་དུ་མཛད་རྒྱུ་གལ་ཆེ། རྫས་འབུལ་བའི་སྐབས་
མཚམས་མཚམས་སུ་སྤེལ་ཚིག་ལན་འགའ་ཤས་རེ་སྦྱོར་ནས་རྫས་འབུལ་
དགོས། བཅུ་ཆའི་སྦྱིན་སྲེག་གི་འགོ་བཙུགས་པའི་ནུབ་མོ་གཉིད་དང་བཟའ་
བཏུང་སོགས་ཀྱིས་བར་མ་ཆོད་བར་སང་གི་ཉི་མ་མ་ཤར་གྱི་བར་མཚན་
ཐོག་ཐག་སྟེ་མཚན་ཕུད་ཀྱིས་སྦྱིན་སྲེག་འབུལ་བའི་ཕྱག་སྲོལ་ཡོད། ཉི་མ་
ཤར་ནས་མཇུག་ཆོག་རྣམས་དཀྱུས་ལྟར་བྱས་ཏེ་ཐུན་མཚམས་ལ་འཇུག
ཉིན་རེ་བཞིན་སྦྱིན་སྲེག་བར་མ་ཆད་པར་ཐུན་གཉིས་རེའམ་རེ་རེ་བྱེད། གཙོ་
བོ་རང་གི་ཁམས་ལ་གང་བདེ་ནུས་ཚོད་དང་བསྟུན་ཏེ་བྱས་ཆོག་པར་
གསུངས། སྦྱིན་སྲེག་གི་སྐབས་མེ་རྒྱུན་མ་ཆད་པ་འདི་གལ་ཆེ། སྐབས་
སྐབས་སུ་མེ་གསོ་བའི་བུད་ཤིང་དང་མར་ཁུ་འབུལ། རྫས་ཕུལ་ཟིན་པའི་
སྐབས་རྫས་སྣོད་སྟོང་པར་མི་འཇོག་པར་ནང་དུ་འབྲུ་རེ་འཐོར་ནས་འཇོག
སྣོད་ཁ་སྦུབ་ན་རྟེན་འབྲེལ་ལ་གནོད། རྫས་རྣམས་དལ་བུས་འདྲེན་དུ་འཇུག་
དགོས་པ་མ་གཏོགས་མེ་དཀྲུགས་པ་སོགས་ཀྱིས་སྦྱིན་སྲེག་སྒུལ་མི་རུང་།
བཅུ་ཆའི་སྦྱིན་སྲེག་སྐོར་གྱི་ཞལ་ཤེས་དང་ལག་ལེན་གསལ་བར་བཀོད་པ་
འདིའི་ནང་གི་དམ་པ་གཞན་གྱི་གསུང་རྒྱུན་རེ་གཉིས་ཙམ་མ་གཏོགས་ཕལ་
ཆེ་བ་ནི་ཀིརྟི་བློ་བཟང་འཕྲིན་ལས་བསྟན་པ་རྒྱ་མ་ཚོ་དཔལ་བཟང་པོའི་གསུང་
རྒྱུན་ཡིན་ཞེས་བསྙེན་ཡིག་ཆེན་མོར་གསལ། ཞི་བའི་སྦྱིན་སྲེག་དང་། མེ་
ལྷའི་བསྙེན་ཡིག དེའི་བཅུ་ཆའི་སྦྱིན་སྲེག་བྱ་ཚུལ། བསྙེན་སྒྲུབ་སྦྲགས་
tཀ
ཟr
155



སྤྱིའི་ཆོས་སྐོར།
མ་དང་། དངོས་གྲུབ་ཀྱི་རྫས་སྒྲུབ་ཚུལ། བཅུ་ཆའི་སྦྱིན་སྲེག་ཆེན་མོའི་
ཆོ་ག་རྣམས་ནག་འགྲོས་སུ་བཀོད་པ་ཟུར་དུ་ཡོད་པ་ལྟར་མཛད་ན་ལེགས།
༈ རྒྱས་པའི་སྦྱིན་སྲེག་ནི། བཅུ་ཆའི་སྦྱིན་སྲེག་གི་གྲངས་སོང་ཟིན་
པའི་མཇུག་ཏུ་རྒྱས་པའི་སྦྱིན་སྲེག་དང་། འོ་ཐུག་གི་སྟོན་མོ་དང་། ཚོགས་
ཀྱི་འཁོར་ལོ་རྒྱས་པར་བྱས་ཏེ་སྒྲུབ་གྲོགས་དང་ཡོན་གྱི་བདག་པོ་རྣམས་
མཉེས་ཤིང་ཚིམ་པར་བྱ་ཞིང་། བསྔོ་སྨོན་དང་ཤིས་བརྗོད། བཀྲ་ཤིས་
པའི་ཚིགས་སུ་བཅད་པ་ཅི་རིགས་བརྗོད་ནས་མེ་ཏོག་གི་ཆར་འབབ་པར་
བྱས་ཏེ་དགའ་སྤྲོ་དང་བཅས་དགེ་ཚོགས་རྣམས་རྫོགས་བྱང་གི་རྒྱུར་བསྔོ་
བ་དང་རྗེས་སུ་ཡི་རང་བྱེད་པའི་ཕྱག་བཞེས་ཡོད། རྗེ་གསེར་ཁང་པ་ཡབ་
སྲས་ཀྱི་ཕྱག་ལེན་ལྟར་བཅུ་ཆའི་སྦྱིན་སྲེག་གི་གྲངས་ལེགས་པར་སོང་ཟིན་
པའི་མཇུག་ཏུ་རྒྱས་པའི་སྦྱིན་སྲེག་གནང་དགོས་ཞེས་གསུངས། ཚེས་གཅིག་
དང་བཅོ་ལྔ་ལྟ་བུའི་སྔ་དྲོ། རླུང་གཡོན་ནས་རྒྱུ་བའི་དུས་སུ་རྒྱས་པའི་སྦྱིན་
སྲེག་བྱ། སྟེགས་བུ་ནི་ཞི་བའི་ཉིས་འགྱུར་གྱི་ཚོད་ཙམ་གྱི་རྒྱ་ཆེ་བ་ལ་སེར་
པོས་བྱུགས། ཚངས་ཟུར་གྱི་ཐིག་གདབ་པ་ནས་བཟུང་རྒྱས་པའི་ཐབ་ཐིག་
སྤྱི་ལྟར་ལ། ལྟེ་བའི་དབུས་སུ་འཁོར་ལོ་སེར་པོ་རྩིབས་བརྒྱད་པའི་ལྟེ་བར་
ནོར་བུ་ཆ་དགུ་པ་རྐྱང་པས་ཆོག མུ་རན་གྱི་སྟེང་དུ་བུད་ཤིང་གི་རྒྱུ་ཞི་བ་
དང་འདྲ་བ་ལ་སྲིད་དུ་སོར་ཉེར་བཞི་ཡོད་པ་གྲུ་བཞིར་བརྩིགས། བདུད་
རྩི་སེར་པོ་དང་ལྡན་པའི་དྲི་སེར་པོས་བྱུགས་ལ་མེ་ཏོག་སེར་པོ་གཅལ་དུ་
བཀྲམ། རང་གི་གཡོན་ཕྱོགས་སུ་མཆོད་ཡོན། ཞབས་བསིལ། ཞལ་
156



བསྙེན་ཡིག་གསལ་བའི་མེ་ལོང་།
བསིལ། བསང་གཏོར་སྣོད་གཅིག་ཏུ་བྱས་པའི་ཆུ་བཞི་དང་། བཟེད་ཞལ་
གསུམ་གསེར་ལ་སོགས་པའི་སྣོད་སེར་པོའི་ནང་དུ། ནས། འོ་མ། དུག་
རིགས་མ་ཡིན་པའི་མེ་ཏོག་སེར་པོ་སྣ་ཚོགས། ཏིལ་ནག ཀུ་ཤ། ཞོ།
འབྲས་ཡོས། གུར་ཀུམ་སོགས་ཀྱི་དྲི་ཆུ་སེར་པོ། ནང་གི་བདུད་རྩི་ལྔའི་
དོད་དང་བཅས་པ་བླུགས་པ་བཤམས། མཆོད་རྫས་ནི། མེ་ཏོག་སེར་པོ།
སྤོས་སེར་པོ། ཞོས་སྤུས་པའི་ལྷ་བཤོས་མར་ཁུ་སེར་པོས་བྱུགས་པ་སོགས་
སྤྱི་དང་འདྲ། ཡམ་ཤིང་ནི་འོམ་བུ་སོགས་ལས་བྱས་པ་སྲིད་དུ་ཁྲུ་གང་།
སྦོམས་སུ་ཆངས་བུའི་ཚད་དམ་མཐེ་བོང་ཙམ་པ། ལོ་མ་མ་རྙིང་པའི་རྒྱན་
དང་བཅས་པ། བདུད་རྩི་དྲི་སེར་པོའི་ཆུས་བྲན་པ། ཞོ་དང་མར་ཁུ་སྙུགས་
པ་མངར་གསུམ་གྱིས་སྦགས་པ། མར་ཁུ། ཏིལ་ནག དུར་བ། འབྲས་
ཆན་དང་ཞོ་དང་མངར་གསུམ་གྱིས་སྦགས་པའི་ཟས་མཆོག ཀུ་ཤ་སྔོ་ལྗང་།
ཡུངས་དཀར། སོ་བ། ནས། སྲན་མ། གྲོ་རྣམས་དང་། ཁྱད་པར་བའི་
རྫས་ནི། འབྲས་ཆན་ཞོ་དང་བསྲེས་པ་ལ་མངར་གསུམ་གྱིས་སྦགས་པའི་
ཟས་མཆོག་གི་སྟེང་དུ། ཏིལ་ནག ཞོ་ཟན། ཞུན་མར་དང་བཅས་པའི་
འབྲས། པདྨ་གེ་སར། ནཱ་ག་གེ་སར་དང་འབྲུ་རྣམས་སོ། རང་གི་གཡས་
ཕྱོགས་སུ་རྫས་རྣམས་བཤམསཔའི་ཐོད་དུ་འདས་མ་འདས་ཀྱི་མཆོད་པ་དང་
ཉེར་སྤྱོད་བཤམས། དར་སེར་པོའི་གོས་ཟུང་གཉིས། སོ་རྩི་ནོར་བུའི་དབྱིབས་
ཅན་མར་ལས་བྱས་པའམ། མར་ཁུ་ལ་རྡོ་ཇ་དང་། གོ་ཡུ། གོ་ལའི་བྱེ་
མ་བཏབ་པ་གཉིས། མངར་གསུམ་དང་ཞོ་བསྲེས་པའི་ཟླུམ་གཏོར་གཉིས་
157



སྤྱིའི་ཆོས་སྐོར།
སམ་གཅིག་རྣམས་བཤམས། དགེ་ཚུལ་སློང་མིན་ན་ལུས་ལ་དྲི་ཞིམ་པོས་
བྱུགས་ཏེ་གོས་རྒྱན་ཐམས་ཅད་སེར་པོ་བྱ། དགེ་ཚུལ་སློང་ཡིན་ན་ཆོས་
གོས་གྱོན་ལ་བང་ཁེབས་དང་སྟོད་ཁེབས་སོགས་སེར་པོ་བྱ། རང་ཁ་ལྷོ་
ནས་བྱང་དུ་ཕྱོགས་པར་བཟང་པོའི་འདུག་སྟངས་ཏེ་བྱམས་བཞུགས་ཀྱིས་
འཁོད། ཡིད་དགའ་བ་དང་ཚིམ་པའི་སེམས་ཀྱིས། བདག་བསྐྱེད་ཀྱི་སྐུ་
ལས་འོད་ཟེར་སེར་པོ་འཕྲོས་པར་བསྒོམ། བསང་ཆུ་དཀྱུས་ལྟར་སྒྲུབ། བདུད་
རྩི་འཁྱིལ་བའི་སྔགས་ལ། ཨོཾ་བཏགས་པས་མཆོད་ཡོན་སྒྲུབ། དཀར་གཏོར་
བསྔོ། རྡོར་དྲིལ་བྱིན་རླབས་སོགས་ཞི་བ་དང་འདྲ་ལ། ཐབ་ཀྱི་སྟེང་གི་
ཀུ་ཤ་ཐོག་མ་རྩེ་མོ་བྱང་དུ་བསྟན་པ་འགོད། ཡེ་ཤེས་ཀྱི་ཐབ་ཁ་དོག་སེར་
ཞིང་དབྱིབས་གྲུ་བཞི་པ། མུ་རན་ཁ་ཁྱེར་དང་བཅས་པ། ཁ་ཁྱེར་ལ་རིན་
པོ་ཆེའི་ཕྲེང་བས་བསྐོར་བ། གྲུ་བཞིར། ཞེས་སོགས་དང་། དེ་ཡོངས་
སུ་གྱུར་པ་ལས་མེ་ལྷ་སྐུ་མདོག་སེར་པོ། ཞལ་གཅིག་ཕྱག་གཉིས་པ། གཡས་
བགྲང་ཕྲེང་དང་། གཡོན་སྤྱི་བླུགས་འཛིན་པ། གཡས་བསྐུམས་ཤིང་།
གཡོན་བརྐྱངས་པའི་སྟབས་ཀྱིས་བཞུགས་པའི་ཐུགས་ཀར་མེ་གྲུ་གསུམ་པ་
རཾ་གྱིས་མཚན་པ། ཞེས་དང་། མེ་ལྷའི་ལྗགས་རྡོ་རྗེའི་རྣམ་པ་ཅན་སེར་
པོ་ལ་རཾ་ཡིག་དང་དགང་བླུགས་ x ཞེས་སོགས་དང་། ལག་པ་གཉིས་
ཁུ་ཚུར་དུ་བྱས་ཏེ་དགང་བླུགས་བཟུང་ལ་མཐེབ་མཛུབ་གཉིས་རྩེ་སྤྲད་པ་
རིན་པོ་ཆེའི་ཁུ་ཚུར་གྱི་ཕྱག་རྒྱས་མར་ཁུ་དབུལ། སྤེལ་ཚིག་ནི། བདག་
ཅག་དཔོན་སློབ་འཁོར་དང་བཅས་པ་རྣམས་ཀྱི་ཚེ་དང་བསོད་ནམས་དཔལ་
158



-
-
བསྙེན་ཡིག་གསལ་བའི་མེ་ལོང་།
འབྱོར་སྙན་གྲགས་མངའ་ཐང་རླུང་རྟ། མདོ་སྔགས་ཀྱི་བཤད་སྒྲུབ་བསླབ་
པ་གསུམ་གྱི་ཉམས་ལེན་དགེ་བའི་བསམ་སྦྱོར་ཚོགས་གཉིས་ལུང་རྟོགས་ཀྱི་
ཡོན་ཏན་སོགས་ལེགས་ཚོགས་ཐམས་ཅད་བུཏྟིཾ་ཀུ་རུ་ཨོ། ཞེས་པ་ལྟ་བུ་
སྦྱོར། ཡམ་ཤིང་སོགས་རྫས་ཆེན་ཐམས་ཅད་ལ་རྫས་སྔགས་སོ་སོར་སྦྱོར་
བ་ལས་སྤེལ་ཚིག་ཐམས་ཅད་འདྲ། འདས་ལྷའི་སྐབས། ལྷའི་སྐུ་ལས་
འོད་ཟེར་སེར་པོའི་ཚོགས་འཕྲོ་བར་གྱུར། ཅེས་དང་། འཕྲིན་ལས་ཀྱི་
སྐབས་སུ། ལྷའི་ཐུགས་ཀ་ནས་སྤྲོས་པའི་སངས་རྒྱས་རྣམས་ཀྱི་བུམ་པ་སེར་
པོ་བདུད་རྩི་སེར་པོས་གང་བ་ཐོགས་ནས་བསྒྲུབ་བྱ་ཟླ་བའི་དཀྱིལ་འཁོར་སེར་
པོའི་སྟེང་དུ་གནས་པ་ལ་དབང་བསྐུར་བས་ཚེ་དང་བསོད་ནམས་དབང་ཐང་
རླུང་རྟ་དཔལ་འབྱོར་སྙན་གྲགས་སོགས་ལེགས་ཚོགས་ཀྱི་ཡོན་ཏན་ཐམས་
ཅད་རྒྱས་ཤིང་། བུམ་པ་ནས་རིན་པོ་ཆེ་སྣ་ཚོགས་ཀྱི་ཆར་ཆེན་པོ་བབས་
པས། དགོན་གནས། ཡུལ་ཁམས། བང་མཛོད། རང་གི་གནས་ཁང་
དང་བཅས་པ་ཐམས་ཅད་གང་བར་གྱུར། ཅེས་པ་ཙམ་མ་གཏོགས་གཞན་
ཐམས་ཅད་ཞི་བའི་སྦྱིན་སྲེག་དང་འདྲ། ཞི་བའི་སྦྱིན་སྲེག་གི་ཆོག་སྒྲིག་ཟུར་
དུ་ཡོད་པ་ལྟར་ཁ་བསྒྱུར་གནང་དགོས། ༈ འོ་ཐུག་སྒྲུབ་པ་ནི། འོ་
ཐུག་སྒྲུབ་ན་ཐབ་ཁུང་གི་མེ་ལ་མནྡྲི་བཞག་པའི་སྟེང་དུ་སྣོད་ནག་པོ་མ་ཡིན་
པ་དྲི་དཀར་པོས་བྱུགས་ཤིང་མགུལ་བར་མེ་ཏོག་གི་ཕྲེང་བ་བཅིངས་པ་ཧཱུཾ་
ལས་བྱུང་བར་མོས་ཏེ་བཞག་པའི་ནང་དུ་འོ་མ་དང་། འབྲས་མ་གྲུགས་
པ་དང་། མར་དང་། སྦྲང་རྩི་དང་། ཀ་ར་སྟེ་རྫས་ལྔ། གཟར་བུ་གཉིས་
159



སྤྱིའི་ཆོས་སྐོར།
གང་རུང་གིས་བླུགས་ལ། བཛྲ་ཨམྲྀ་ཏ་བཟླ་བཞིན་བསྐོལ་ཏེ་བདུད་རྩིའི་
རང་བཞིན་དུ་གྱུར་པར་བསམས་ལ། དེའི་ཕུད་བླ་མ་དང་དཀྱིལ་འཁོར་
བའི་ལྷ་ལ་སྣོད་གཙང་མར་བླུག དེ་ནས་ཆོས་སྐྱོང་དང་ཕྱོགས་སྐྱོང་གཞི་
བདག དེ་ནས་རྡོ་རྗེ་སློབ་དཔོན་སྒྲུབ་གྲོགས་དང་བཅས་པར་འབུལ་བའི་
སྐབས། ཨོ་དཱི་བྱ་ཨགེས་མ་དྷི་དྷུ་ན་བི་ཎ་ནེ་སྭཱ་ཧཱ། ཞེས་པའི་སྔགས་འདིས་
བླ་མ་དང་ལྷ་ལ་འབུལ་ཞིང་། དེ་བཞིན་གཤེགས་པའི་ལྷག་མ་འདི། །སྡིག་
པ་རྣམ་པར་ཉམས་བྱེད་གསོལ། ཞེས་བརྗོད་བཞིན་སྦྱིན་བདག་དང་དོན་
དུ་གཉེར་མཁན་རྣམས་ཀྱིས་ལོངས་སྤྱོད། བསྔོ་བ་དང་ཤིས་བརྗོད་རྒྱས་
པར་བྱའོ། བསྙེན་ཡིག་འདི་ནི་བསྙེན་ཆེན་སྐབས་ཀྱི་ཕྱག་ལེན་དང་སྦྱོར་
དངོས་རྗེས་གསུམ་གྱི་ཆོ་ག་ཇི་ལྟར་བྱེད་དགོས་པའི་སྐོར་གྱི་བསྙེན་ཡིག་
མདོར་བསྡུས་ཟུར་འདོན་བྱས་པ་ཙམ་ལས་རྒྱས་པ་ནི་བསྙེན་ཡིག་གཞན་
དང་གཞན་ནས་མཁྱེན་པར་མཛད་དགོས། སྤྱིར་བསྙེན་ཆེན་ཞེས་པ་ནི་
བསྙེན་པ་སྟེ་སྔགས་ཀྱི་གྲངས་འབུམ་བརྒྱ་ཕྲག་གསོག་པ་དང་ལོ་གསུམ་
ཕྱོགས་གསུམ་གྱི་དུས་རིང་པོར་མཚམས་བསྡམས་ནས་ཆོ་ག་འདོན་རྒྱུ་ཙམ་
གཙོ་བོ་མིན་པར་བསྐྱེད་རྫོགས་ཀྱི་སྒོམ་ཉམས་ལེན་འདི་གཙོ་བོ་ཡིན་པས།
ལམ་འདིའི་ཐུན་མོང་མ་ཡིན་པའི་བསྐྱེད་རྫོགས་ཀྱི་ཁྲིད་ཡིག་ཁག་ལ་ཞིབ་
པར་གཟིགས་ནས་སྒོམ་ཤེས་པ་ཞིག་དང་པོ་ནས་མཛད་དགོས། ལྷག་པར་
ལམ་མ་ནོར་བར་སྟོན་པའི་དགེ་བའི་བཤེས་གཉེན་ཉམས་ལེན་པ་ཞིག་བླ་
མར་བསྟེན་ནས་ཁྲིད་ཞུ་བའམ་ཡང་ཆོས་གྲོགས་ཀྱི་ཚུལ་གྱིས་བསྐྱེད་རྫོགས་
160



བསྙེན་ཡིག་གསལ་བའི་མེ་ལོང་།
ཀྱི་དོགས་སེལ་བགྲོ་གླེང་ཞུ་བ་དང་། ལམ་གྱི་བོག་འདོན་མན་ངག་དང་བཅས་
པའི་ཉམས་མྱོང་གི་མན་ངག་ཆ་ཚང་བ་ཤེས་པར་བྱས་ཏེ་བློ་ཚོད་དང་མཐུན་
པར་སྒོམ་དགོས། དེ་ལྟ་བུའི་སྒོམ་སྒྲུབ་ཟུང་འབྲེལ་གྱིས་ཐུན་བཞིའམ་དྲུག་
ཏུ་འབད་ན་ལུགས་འདིའི་ཐུན་མོང་མ་ཡིན་པའི་བསྐྱེད་རྫོགས་ཀྱི་དམར་ཁྲིད་
དང་འབྲེལ་བའི་བསྙེན་ཆེན་ངོ་མ་ཡིན་པས་དེ་ལྟར་འབད་བརྩོན་གང་ཐུབ་
གནང་བའི་རེ་བ་ཞུ་ལགས། སྨྲས་པ། ཚུལ་འདིར་འབད་ལས་བྱུང་བའི་
དགེ་ཚོགས་ཀུན། །མར་གྱུར་འགྲོ་བའི་ལས་སྒྲིབ་སྲབ་ཅིང་འཛད། །ཕན་
ཚུན་མཛའ་ཞིང་བརྩེ་བའི་སྙིང་རྗེའི་སེམས། །ཡར་ངོའི་ཟླ་བཞིན་འཕེལ་
བའི་རྒྱུ་རུ་བསྔོ། ཞེས་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་དམར་ཁྲིད་
དང་འབྲེལ་བའི་གཞི་བསྙེན་ཆེན་མོར་བཞུགས་ཚུལ་གྱི་བསྙེན་ཡིག་མདོར་བསྡུས་གསལ་
བའི་མེ་ལོང་ཞེས་བྱ་བ་འདི་ནི། ཐུགས་རྗེ་ཆེན་པོའི་ཆོས་སྐོར་འདིའི་ཆ་ཤས་སུ་དགོས་
པར་མཐོང་ནས། མཎིའི་བཀའ་འབུམ་དང་། རོང་པོའི་ཁྲི་རྒན་འཇམ་པའི་དབྱངས་ཀྱིས་
མཛད་པའི་རྗེ་བཙུན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་བསྙེན་སྒྲུབ་ཀྱི་མན་ངག་
བཅུ་ཆའི་སྦྱིན་སྲེག་དང་བཅས་པ་གསལ་བར་བཀོད་པ་ནོར་བུ་པདྨའི་ཞལ་གྱི་བདུད་རྩི་དང་།
གྲུབ་པའི་དབང་ཕྱུག་གཉན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོ་ཕྱག་བཞི་པའི་བསྙེན་
ཡིག་དངོས་གྲུབ་འདོད་འཇོ། དེའི་ཞི་བའི་སྦྱིན་སྲེག་གི་ཆོ་ག་བཀླགས་པས་དོན་འགྲུབ།
ཨ་མཆོག་མཁྱེན་རབ་རྒྱ་མཚོས་མཛད་པ་གྲུབ་ཆེན་ཚེམ་བུ་པའི་ལུགས་ཀྱི་ཐུགས་རྗེ་ཆེན་
པོའི་བསྙེན་ཆེན་སྐོར། ཞེས་པའི་བསྙེན་ཡིག་བསྡུས་པ་དང་། གྲུབ་ཆེན་ཚེམ་བུ་པའི་
ལུགས་ཀྱི་ཐུགས་རྗེ་ཆེན་པོའི་ཞི་བའི་སྦྱིན་སྲེག་ཤིན་ཏུ་བསྡུས་པ་སོགས་ལ་ཞིབ་པར་མཇལ་
161



སྔོན་འགྲོའི་ཆོས་སྐོར།
ནས་དེ་དག་ལས་མདོར་བསྡུས་ཤིང་ལག་ཏུ་ལེན་བདེ་བ། ངེས་པར་མཁྱེན་དགོས་པའི་
ཕྱག་ལེན་འགའ་ཤས་ཁ་གསལ་བར་བཀོད་པ་འདི་ནི། ལྷག་པའི་ལྷ་འདི་ཉིད་ལ་ལས་ཀྱིས་
འབྲེལ་ཞིང་ྋསྐྱབས་མགོན་ཕྱག་ན་པདྨོའི་ཐུགས་རྗེའི་འཛུམ་ཟེར་གྱིས་ཉེ་བར་བསྐྱངས་
པའི་སྙོམས་ལས་པ་འབྲས་རོང་པོ་ཆོས་རྗེའམ་ཀིརྟི་བློ་བཟང་བསྟན་འཛིན་འཇིགས་མེད་
ཡེ་ཤེས་རྒྱ་མཚོར་འབོད་པས། རྒྱ་གར་འཕགས་པའི་ཡུལ་གྱི་བྱང་ཕྱོགས་རི་བོ་གངས་
ཅན་པའི་ངོགས། གནས་ཛ་ལན་དྷ་ར་དང་ཉེ་བའི་དབེན་པའི་རི་སུལ། བཞུགས་སྒར་
དྷ་རེ་མ་ས་ལ་སྟེ་འཕགས་མཆོག་ཕྱག་ན་པདྨོའི་ཆོས་ཀྱི་མདུན་ས། ཐེག་ཆེན་ཆོས་གླིང་
གཙུག་ལག་ཁང་གི་ཉེ་འདབས། གཟིམ་ཆུང་ལུགས་ཟུང་གཡས་སུ་འཁྱིལ་བའི་དགའ་
ཚལ་ནས་སུག་བྲིས་བགྱིས་པའོ། སརྦ་མངྒ་ལཾ།། །།
162



=
=
་
©ས་
，
， v
་
གཅ!
tsists
བ︽
is
•་
བསྙེན་ཆེན་སྐབས་ཀྱི་གཏོར་མའི་དཔེ་རིས།
ts
。
སྨག
estacasts•c
ssཆ
。
。
.:
;
་
པ
xlས་
ནE
ཟ་
sto
•
。
。
༤QQQ
-
-
-
༡ ཡི་དམ་གྱི་གཏོར་མ། ༢ བླ་མའི་རྣལ་འབྱོར་གྱི་
ཞལ་ཟས། ༢ མགོན་པོ་ཕྱག་དྲུག་པའི་གཏོར་མ།
༤ ཆོས་སྐྱོང་སྤྱི་གཏོར། ༥ མཁའ་འགྲོའི་
སྤྱི་གཏོར། ༦ གཞི་བདག་དཀར་གཏོར།
-



ཆུ་
，
•
༡
-
བཅུ་
，
•r
A
•
རse-
སe).
ན་ཏུ
བྱ
བཀ
ས
5
.
=5
ཆོས་སྐྱོང་སྤྱིའི་མཆོད་པ།
k
，::
IE!
t:
གབ
，
E
.:
1:༤1:
མགོན་པོའི་མཆོད་པ།
ནམ
Em
་བ
་བ
མ་ཡི
དུས
•
:
f
s
གཏོར་མགྲོན་མཆོད་པ།
•་་་
་
1::
18
ནE
ལ་བས་
།
t
•་
བདག་བསྐྱེད་མཆོད་པ།
ཐུགས་རྗེ་ཆེན་པོའི་བསྙེན་ཆེན་སྐབས་ཀྱི་མཆོད་པའི་དཔེ་རིས།



༄༅།། ཐེམ་སྐས་གསུམ་པ། སྔོན་འགྲོ་དང་པོ་དང་གཉིས་པ་
སྐྱབས་འགྲོ་དང་སེམས་བསྐྱེད་འབུམ་གྲངས་གསོག་མཛད་
སྐབས་ཀྱི་ངག་འདོན་གྱི་ཆོ་ག་སངས་རྒྱས་པའི་
འཇུག་སྒོ་དང་པོ་གསེར་གྱི་སྒོ་མོ་
ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། ན་མོ་གུ་རུ་ཨཱརྱ་ལོ་ཀི་ཤྭ་ར་ཡ། རྒྱལ་ཀུན་འདུས་ཞལ་བསྟན་
འཛིན་རྒྱ་མཚོའི་མགོན། །རྒྱལ་ཀུན་སྙིང་རྗེའི་རང་གཟུགས་སྙིང་རྗེའི་ལྷ།།
རྒྱལ་ཀུན་སྙིང་རྗེའི་སྐུར་བཞེངས་མྱུར་མཛད་མགོན། །རྒྱལ་ཀུན་འཕྲིན་
ལས་འགྲུབ་ཕྱིར་བདག་སྐྱོངས་ཤིག །ཞི་བསིལ་སྙིང་རྗེའི་ཆུ་གཏེར་ལས་
འཁྲུངས་པའི། །ཞི་བསིལ་སྙིང་རྗེའི་བདག་ཉིད་ལྷག་པའི་ལྷ། །ཞི་བསིལ་
སྙིང་རྗེའི་ལམ་ནས་སྒྲུབ་པའི་ཐབས། །ཞི་བསིལ་སྙིང་རྗེའི་གདམས་ངག་
སྤེལ་ལ་སྤྲོ། དེ་ཡང་སྤྱིར་འབྲས་བུ་ལོ་ཏོག་ཕུན་སུན་ཚོགས་པ་ཞིག་འབྱུང་
བ་ལ་ས་བོན་བཟང་པོ་ཞིག་བཏབ་པ་ཙམ་གྱིས་མི་ཆོག་པར། སའི་སྐྱོན་སེལ་
བ་དང་ཆུ་ལུད་སོགས་མཐུན་རྐྱེན་ཕུན་སུམ་ཚོགས་པའི་སྔོན་འགྲོའི་རྒྱུ་ཚོགས་
ལེགས་པོ་ཞིག་འདུས་བྱས་ཡོད་མེད་ལ་རག་ལས་པ་བཞིན། བསྙེན་སྒྲུབ་
ཀྱི་གདམས་ངག་ཆེས་ཟབ་མོ་ཁྱད་པར་ཅན་ཞིག་ཉམས་སུ་བླངས་པ་ལ་བརྟེན་
ནས་བླ་མ་དང་ལྷག་པའི་ལྷའི་བྱིན་རླབས་རང་རྒྱུད་དུ་འཇུག་པ་ལའང་། སྦྱོར་
བའི་ཆོས་སམ་སྔོན་འགྲོའི་སྟ་གོན་དུ། མཐུན་རྐྱེན་ཚོགས་གསོག་པ་དང་
འགལ་རྐྱེན་སྡིག་སྒྲིབ་སྦྱོང་བའི་ཐབས་ལ་འབད་ནས། ལུས་ངག་ཡིད་གསུམ་
ཆོས་སྒྲུབ་པའི་སྣོད་རུང་དུ་བྱས་པ་ཞིག་མེད་ཐབས་མེད་པར་བརྟེན། མདོ་
སྨད་ཀྱི་ལྗོངས་འདིར་གྲུབ་ཆེན་གཉན་ཚེམ་བུ་པའི་ལུགསཀྱི་སྙན་བརྒྱུད་ཀྱི་
གདམས་ངག་འདི་ལ་བརྟེན་ནས་འཕགས་མཆོག་ཐུགས་རྗེ་ཆེན་པོའི་བསྙེན་
སྒྲུབ་ཆེན་མོར་བཞུགས་མཁན་རྣམས་ཀྱིས། རྗེ་གསེར་ཁང་པ་ཡབ་སྲས་
169



སྔོན་འགྲོའི་ཆོས་སྐོར།
ཀྱི་ཕྱག་སྲོལ་ལྟར་སྦྱོར་ཆོས་སམ་སྔོན་འགྲོ་འབུམ་ཕྲག་མང་པོ་ཞིག་གྲངས་
གསོག་གིས་སྔོན་འགྲོ་ལ་ནན་ཏན་དུ་མཛད་དགོས་པའི་ཕྱག་བཞེས་བཟང་
པོ་ནི་ད་ལྟའི་བར་མ་ཉམས་པར་གནས་ཡོད། འོན་ཀྱང་དུས་འགྱུར་གྱི་རྦ་
ཀློང་རབ་ཏུ་འཁྲུགས་པའི་དབང་གིས་ཕྱི་ནང་གི་རྐྱེན་ངན་རུ་འཛིངས་པ་ཞིག་
ཡོད་པའི་སྐབས་འདིར་ཡང་། བོད་མི་རྣམས་ལ་ཆོས་དད་ཀྱི་རྩ་བ་བརྟན་
པོ་ཡོད་ཀྱང་ཆོས་བྱེད་པའི་ཚུལ་ལ་རྨོངས་མཁན་ཇེ་མང་དང་ཆོས་བྱེད་པའི་
སྐབས་སུ་སྔོན་འགྲོའི་གྲངས་ཀ་ཙམ་ཁོ་ན་གཙོ་བོར་བཟུང་བ་མ་གཏོགས།
སྐབས་སོ་སོའི་དམིགས་རྣམ་ལྟ་ཞོག་མགོ་ལ་སྐྱབས་སེམས་དང་མཇུག་ཏུ་
བསྔོ་སྨོན་ཚིག་བཞི་པ་ཙམ་ཡང་འདོན་མི་ཤེས་མཁན་ཉིན་རེ་བཞིན་ཇེ་མང་
དུ་འཕེལ་བཞིན་པ་དང༌། འགའ་ཤས་ནས་མཁྱེན་ཀྱང་གང་བསྡུས་བསྡུས་
དང་། མཚོན་པ་ཙམ་རེ་བྱེད་ས་དེ་ཆོས་ཕྱོགས་ལ་བྱེད་པའི་མིག་ལྟོས་
ཀྱི་ངན་གོམས་ཆེས་ཆེར་དར་བཞིན་པར་བརྟེན། རང་དང་རང་འདྲ་
བ་དེ་དག་ལ་ཕན་དུ་རེ་བའི་བསམ་པས་བསྙེན་སྒྲུབ་འདི་དང་འབྲེལ་བའི་
སྔོན་འགྲོའི་གྲངས་གསོག་མཛད་སྐབས་ཀྱི་ངག་འདོན་ཆོས་སྤྱོད་ཀྱི་རིམ་
པ་ཁག་བློ་ཚོད་དང་བསྟུན་ནས་རྒྱས་བསྡུས་འདེམས་རྒྱུ་ཡོད་པ། སྤྱོད་
བདེ་ཞིང་མགོ་མཇུག་ཚང་བ། དམ་པ་གོང་མ་རྣམས་ཀྱི་གསུང་བྱིན་
རླབས་ཀྱི་མཚན་ཁ་འབར་བ་དེ་དག་ཕྱོགས་གཅིག་ཏུ་བསྒྲིགས་ནས་འདོན་
ཆོག་ནག་འགྲོས་སུ་འགོད་པར། ༈ སྔོན་འགྲོའི་ཁྲིད་ཆེན་བཞིར་གྲགས་
པའི་ནང་ཚན་སྐྱབས་འགྲོ་དང་སེམས་བསྐྱེད་འབུམ་གྲངས་གསོག་མཛད་
170



སྐྱབས་འགྲོ་དང་སེམས་བསྐྱེད་འབུམ་གྲངས་གསོག་
སྐབས་ཀྱི་ངག་འདོན་ཆོ་གའི་རིམ་པ་ལ། དང་པོར་ཆོ་ག་སྤྱིའི་སྔོན་འགྲོ། སངས་
རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་
ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་བསོད་ནམས་
ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ཅེས་པས་སྐྱབས་
སེམས་ལན་གསུམ་དང་། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་
དང་ལྡན་པར་གྱུར་ཅིག ཅེས་སོགས་ཀྱིས་ཚད་མེད་བཞི་ལན་གསུམ་དང་། སྐྱབས་
ཡུལ་གསལ་འདེབས་པ་ནི། མདུན་གྱི་ནམ་མཁར་སེངྒེ་ཆེན་པོ་བརྒྱད་ཀྱིས་
བཏེགས་པའི་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ་པདྨ་འདབ་
མ་མང་པོ་རིམ་པ་བདུན་བརྩེགས་སུ་ཡོད་པའི་འདབ་མ་ཐམས་ཅད་ཀྱི་
སྟེང་དུ་ཟླ་གདན། དབུས་ཀྱི་ལྟེ་བར་པདྨ། ཉི་མ། ཟླ་བའི་གདན་གསུམ་
བརྩེགས་ལ་བླ་མ་དང་ངོ་བོ་ཐ་མི་དད་པའི་རྒྱལ་བ་རྡོ་རྗེ་འཆང་ཡབ་ཡུམ།
པད་འདབ་རིམ་པ་དང་པོ་ལ་ཆོས་འདི་བརྒྱུད་པའི་རྩ་བརྒྱུད་ཀྱི་བླ་མ་
རྣམས་དང་། གཉིས་པ་ལ་ཆོས་འབྲེལ་དངོས་ཐོབ་ཀྱི་བླ་མ། གསུམ་
པ་ལ་འཕགས་པ་ཐུགས་རྗེ་ཆེན་པོ་གཙོ་བོར་གྱུར་པའི་ཡི་དམ་རྒྱུད་སྡེ་
བཞིའི་ལྷ་ཚོགས། བཞི་པ་ལ་སྟོན་པ་ཐུགས་རྗེ་ཅན་སོགས་སྤྲུལ་པའི་
སྐུའི་རྣམ་པ་ཅན་གྱི་སངས་རྒྱས། ལྔ་པ་ལ་བྱང་སེམས། དྲུག་པ་ལ་
ཉན་རང་། བདུན་པ་ལ་དཔའ་བོ་མཁའ་འགྲོ་ཆོས་སྐྱོང་སྲུང་མའི་ཚོགས་
དང་བཅས་པ་བཞུགས་པར་གྱུར། སྐྱབས་འགྲོའི་རྒྱུ་གསལ་འདེབས་པ་ནི། རང་
དང་རང་གི་མཐའ་སྐོར་ན་གནས་པའི་ཕ་མ་སེམས་ཅན་ཐམས་ཅད་སྤྱིར་
171



སྔོན་འགྲོའི་ཆོས་སྐོར།
འཁོར་བ་དང་ཁྱད་པར་ངན་སོང་གི་སྡུག་བསྔལ་ལ་འཇིགས་ཤིང་
བསྐྲགས་ནས། དེ་ལས་སྐྱོབ་པའི་ནུས་པ་ཡོད་པར་ཡིད་ཆེས་ས་དང་རེ་
ས་དཀོན་མཆོག་གསུམ་ལས་གཞན་ན་མེད་པས། དུས་འདི་ནས་བཟུང་
སྟེ་ཇི་སྲིད་བྱང་ཆུབ་མ་ཐོབ་ཀྱི་བར་དུ་སྐྱིད་རུང་སྡུག་རུང་དུས་དང་གནས་
སྐབས་ཅིར་གྱུར་ཀྱང་རུང་བླ་མ་དང་དཀོན་མཆོག་རིན་པོ་ཆེ་རྣམ་པ་
གསུམ་མཁྱེན་ནོ། ཞེས་པས་རྒྱུ་གསལ་བཏབ་ལ་སྐྱབས་འགྲོ་བཞི་སྐོར་རྒྱས་པ་ནི།
བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་ཐམས་
ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་བར་
དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། རྫོགས་པའི་
སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། དམ་པའི་
ཆོས་རྣམས་ལ་སྐྱབས་སུ་མཆིའོ། འཕགས་པའི་དགེ་འདུན་རྣམས་ལ་
སྐྱབས་སུ་མཆིའོ། ཞེས་དང་སྐྱབས་འགྲོ་བཞི་སྐོར་དེ་ལས་བསྡུས་པ་ནི། བླ་མ་
ལ་སྐྱབས་སུ་མཆིའོ། སངས་རྒྱས་ལ་སྐྱབས་སུ་མཆིའོ། ཆོས་ལ་སྐྱབས་
སུ་མཆིའོ། དགེ་འདུན་ལ་སྐྱབས་སུ་མཆིའོ། ཡང་དེ་ལས་བསྡུས་པ་བདེ་
ལམ་ནས་འབྱུང་བ། བླ་མ་ཡི་དམ་དཀོན་མཆོག་གསུམ་ལ་སྐྱབས་སུ་མཆིའོ།
ཞེས་པ་གང་ཡང་རུང་བས་སྐྱབས་འགྲོ་འབུམ་ལོགས་སུ་གྲངས་གསོག་མཛད། སེམས་
བསྐྱེད་ལོགས་སུ་གྲངས་གསོག་མཛད་ཚེ། དཀོན་མཆོག་གསུམ་ལ་བདག་སྐྱབས་
མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་
ཡི་རང་། །སངས་རྒྱས་བྱང་ཆུབ་ཡིད་ཀྱིས་གཟུང་། ཞེས་པས་སེམས་བསྐྱེད་
172



སྐྱབས་འགྲོ་དང་སེམས་བསྐྱེད་འབུམ་གྲངས་གསོག་
འབུམ་ལོགས་སུ་གྲངས་གསོག་མཛད་ན་ཤིན་ཏུ་ལེགས། ཡང་ན། སྐྱབས་འགྲོ་དང་སེམས་
བསྐྱེད་གཉིས་ཀ་ལྷན་ཅིག་ཏུ་གྲངས་གསོག་མཛད་ཚེ། སངས་རྒྱས་ཆོས་དང་ཚོགས་
ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་
གིས་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་
རྒྱས་འགྲུབ་པར་ཤོག ཅེས་པའི་ཚིགས་བཅད་འདིས་སྐྱབས་འགྲོ་དང་སེམས་བསྐྱེད་
གཉིས་ཀ་ལྷན་ཅིག་ཏུ་འབུམ་གྲངས་གསོག་མཛད་པའི་ཕྱག་སྲོལ་ཡོད། སྐྱབས་སེམས་
བརྒྱ་སྟོང་སོགས་ཐུན་འདིའི་གྲངས་གསོག་གནང་ཟིན་པའི་མཇུག་ཏུ། ཚོགས་ཞིང་
རྣམས་ཀྱི་སྐུ་ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས།
རང་གཞན་སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་
མེད་ནས་བསགས་པའི་སྡིག་སྒྲིབ་ཐམས་ཅད་བྱང་ཞིང་དག ལུས་དྭངས་
གསལ་འོད་ཀྱི་རང་བཞིན་ཅན་དུ་གྱུར། ཚེ་དང་བསོད་ནམས། དཔལ་
དང་འབྱོར་བ། ལུང་དང་རྟོགས་པའི་ཡོན་ཏན་ཐམས་ཅད་འཕེལ་ཞིང་
རྒྱས། ཁྱད་པར་དུ་ཡང་ཚོགས་ཞིང་རྣམས་ཀྱི་སྐུ་ལས་རང་འདྲ་གཉིས་
པ་རེ་ཆད་དེ་རང་དང་སེམས་ཅན་ཐམས་ཅད་ལ་ཐིམ་པས་ཐོག་མེད་ནས་
བསགས་པའི་སྡིག་སྒྲིབ་བག་ཆགས་དང་བཅས་པ་དག་སྟེ། སེམས་ཆོས་
ཀྱི་སྐུ་དང་ལུས་གཟུགས་ཀྱི་སྐུར་གྱུར་ནས་སེམས་ཅན་ཐམས་ཅད་སངས་
རྒྱས་ཏེ་བྱ་བརྒྱ་འུར་རྡོ་གཅིག་གིས་བདས་པ་བཞིན་རང་རང་གི་སངས་
རྒྱས་ཀྱི་ཞིང་དུ་གཤེགས། སྐྱབས་ཡུལ་ཚོགས་ཞིང་འོད་ཀྱི་རྣམ་པར་
ཞུ་ནས་རང་གི་སྨིན་མཚམས་ནས་ཐིམ་པས་རྒྱུད་བྱིན་གྱིས་བརླབས་པར་
173



སྔོན་འགྲོའི་ཆོས་སྐོར།
གྱུར། ཅེས་པས་མཇུག་བསྡུ་བྱ། ༈ དེ་ལས་བསྡུས་པ་ཞིག་བྱེད་ན། དང་པོ་ཚོགས་
ཞིང་གསལ་འདེབས་པ་ནི། མཆོག་གསུམ་མཐུ་དང་ཆོས་དབྱིངས་བདེན་པའི་
མཐུས། །སྣོད་བཅུད་ཡོངས་དག་ཀུན་བཟང་མཆོད་སྤྲིན་དབུས། །བླ་
མ་རྡོ་རྗེ་འཆང་ལ་མཐའ་ཡས་པའི། །ཚོགས་ཞིང་རྒྱ་མཚོས་བསྐོར་ཞིང་
བཞུགས་པར་གྱུར། སྐྱབས་འགྲོ་ནི། དངོས་བརྒྱུད་བླ་མ་རྣམས་ལ་སྐྱབས་
སུ་མཆི། །སྟོན་པ་སངས་རྒྱས་རྣམས་ལ་སྐྱབས་སུ་མཆི། །སྐྱོབ་པ་དམ་
ཆོས་རྣམས་ལ་སྐྱབས་སུ་མཆི། །ཚོགས་མཆོག་དགེ་འདུན་རྣམས་ལ་
སྐྱབས་སུ་མཆི། ཞེས་པས་སྐྱབས་འགྲོ་བཞི་སྐོར་གང་མང་དང་། སྐྱབས་འགྲོ་སེམས་
བསྐྱེད་གཉིས་ཀ་གྲངས་གསོག་བྱེད་ཚུལ་ནི། སངས་རྒྱས་ཆོས་དང་ཚོགས་ཀྱི་
མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་
གིས་སྦྱིན་སོགས་བགྱིས་པ་འདི་དག་གིས། །འགྲོ་ལ་ཕན་ཕྱིར་སངས་
རྒྱས་འགྲུབ་པར་ཤོག ཅེས་པས་སྐྱབས་སེམས་འབུམ་སོགས་གྲངས་གསོག་མཛད།
ཐུན་འཇོག་ཁར། བདག་སོགས་འགྲོ་ཀུན་ཆོས་ལ་བློ་ཕྱོགས་ཤིང་། །གེགས་
མེད་ལམ་དུ་འགྲོ་བར་བྱིན་གྱིས་རློབས། །དེ་ལྟར་གསོལ་བ་བཏབ་པས་
སྐྱབས་ཡུལ་རྣམས། །ཞུ་ནས་བདག་སོགས་བྱིན་གྱིས་བརླབས་པར་གྱུར།
ཅེས་པ་སོགས་བསྔོ་སྨོན་གང་ཤེས་ཀྱིས་མཇུག་བསྡུ་བྱ། སྐྱབས་འགྲོ་དང་སེམས་བསྐྱེད་
གྲངས་གསོག་མཛད་སྐབས་བླ་མ་དགེ་བའི་བཤེས་གཉེན་ཞིག་བསྟེན་ནས་སྐྱབས་སེམས་
སྐོར་དཔེ་ཁྲིད་མཛད། སྐྱབས་འགྲོའི་ངོ་བོ་དང་དཀོན་མཆོག་གསུམ་གྱི་ཡོན་ཏན་ཤེས་
པ༑ ཁྱད་པར་ཤེས་པ། ཁས་བླངས་པ། གཞན་དུ་མི་སྨྲ་བ་བཞིའི་སྒོ་ནས་སྐྱབས་སུ་
174



སྐྱབས་འགྲོ་དང་སེམས་བསྐྱེད་འབུམ་གྲངས་གསོག་
འགྲོ་ཚུལ་དང་། དགག་སྒྲུབ་ཀྱི་བསླབ་བྱ། སངས་རྒྱས་ཆོས་ཚོགས་མའི་ཚིག་འགྲེལ་
བཅས་རོབ་ཙམ་ཞིག་ཤེས་པར་མཛད་རྒྱུ་དང་ལམ་རིམ་དང་། བློ་སྦྱོང་། སྐྱབས་ཁྲིད་
ཀྱི་སྐོར་སོགས་དཔེ་ཀློག་མང་ཙམ་མཛད་དེ་ནང་པ་སངས་རྒྱས་པའི་གྲལ་དུ་ཚུད་པ་ཞིག་
གནང་རྒྱུ་ཤིན་ཏུ་ནས་གལ་ཆེ་ཞེས་གསོལ་བ་འདེབས་པ་ལགས། སྐྱབས་སེམས་གྲངས་
གསོག་མཛད་སྐབས་ཀྱི་ངག་འདོན་གྱི་ཆོ་ག་འདི་ནི་ཀིརྟི་སྤྲུལ་མིང་པས་རྡོར་གདན་ནས་
ནག་འགྲོས་སུ་བཀོད་པའོ།། །།
175



༄༅།། ཐེམ་སྐས་བཞི་པ། སྔོན་འགྲོ་གསུམ་པ་རྡོ་
རྗེ་སེམས་དཔའི་སྒོམ་བཟླས་ཉེས་ལྟུང་གི་
དྲི་མ་འཁྱུད་བྱེད་གངྒཱའི་ཆུ་རྒྱུན་ཞེས་
བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



|ཀ ཡr
，
༄༅།། འཕགས་པ་ཐུགས་རྗེ་ཆེན་པོའི་བསྙེན་ཆེན་གྱི་སྔོན་འགྲོའི་ཁྲིད་
ཆེན་བཞིར་གྲགས་པའི་ནང་ཚན། སྡིག་སྒྲིབ་མྱུར་དུ་འདག་པར་བྱེད་པའི་
ཐབས་རྡོ་རྗེ་སེམས་དཔའི་སྒོམ་བཟླས་དང་འབྲེལ་ནས་ཡིག་བརྒྱ་འབུམ་
གྲངས་གསོག་མཛད་པའི་ཕྱག་བཞེས་ཡོད་པ་ལྟར། འདི་ནི་གཉེན་པོ་སྟོབས་
བཞིའི་ནང་ཚན་གཟུངས་སྔགས་ཟབ་མོ་བཟླས་པ་སྟེ་གཉེན་པོ་ཀུན་ཏུ་སྤྱོད་
པའི་སྟོབས་ཡིན་ལ། ཡིག་བརྒྱ་འབུམ་གྲངས་གསོག་མཛད་སྐབས། ༈
དང་པོ་སྐྱབས་འགྲོ་སེམས་བསྐྱེད་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ༑ །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྒོམ་བཟླས་
བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་
ཤོག ཅེས་ལན་གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་
དང་ལྡན་པར་གྱུར་ཅིག །xxx། སོགས་ཀྱིས་ཚད་མེད་བཞི་ལན་གསུམ་སྔོན་
དུ་བཏང་ནས་བསྒོམ་བཟླས་དངོས་ནི། རང་གི་སྤྱི་བོར་པདྨ་དང་ཟླ་བའི་གདན་ལ་
བླ་མ་རྡོ་རྗེ་སེམས་དཔའ་སྐུ་མདོག་དཀར་པོ་རྡོ་རྗེ་དང་དྲིལ་བུ་འཛིན་པས་
ཡུམ་རྡོ་རྗེའི་སྙེམས་མ་དཀར་མོ་གྲི་གུག་དང་ཐོད་པ་འཛིན་པ་ལ་འཁྱུད་པའི་
སྤྱི་བོར་ཨོཾ། མགྲིན་པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་གི་འོད་
ཟེར་གྱིས་ཡི་དམ་རྒྱུད་སྡེ་བཞིའི་དཀྱིལ་འཁོར་གྱི་ལྷ་ཚོགས་ཐམས་ཅད་
རིགས་ལྔ་ཡབ་ཡུམ་དཔག་ཏུ་མེད་པའི་སྐུའི་རྣམ་པར་སྤྱན་དྲངས་པ་ནམ་
མཁའི་ཁམས་གང་བར་བཞུགས་པ་རྣམས་སྙོམས་པར་ཞུགས་པའི་བྱང་ཆུབ་
རྒྱུན
ca
179



སྔོན་འགྲོའི་ཆོས་སྐོར།
ཀྱི་སེམས་ཀྱི་བདུད་རྩིའི་རྒྱུན་དཔག་ཏུ་མེད་པ་བབས་པ་རྣམས་རྡོ་རྗེ་སེམས་
དཔའ་ཡབ་ཡུམ་གྱི་སྐུ་ལ་ཞུགས། སྐུ་ཐམས་ཅད་གང་། ཐུགས་ཀའི་སྔགས་
ཕྲེང་དང་ཡབ་ཡུམ་གྱི་སྦྱོར་མཚམས་ནས་བདུད་རྩིའི་རྒྱུན་བབས་པ་རང་
གཞན་སེམས་ཅན་ཐམས་ཅད་ཀྱི་སྤྱི་བོ་ནས་ཞུགས། ཡས་དེད། མས་
དེད། ཕུད་དེད་ཀྱི་སྒོ་ནས་ཐོག་མེད་ནས་བསགས་པའི་སྡིག་ལྟུང་ཐམས་
ཅད་ལྷག་མེད་དུ་དག་ལུས་ཤེལ་གོང་གཡའ་དག་པ་ལྟ་བུར་གྱུར། ཡིག་བརྒྱ་
ནི༑ ཨོཾ་བཛྲ་ཧེ་རུ་ཀ་ས་མ་ཡ། མ་ནུ་པཱ་ལ་ཡ། ཧེ་རུ་ཀ་ཏེ་ནོ་པ་ཏིཥྛ། དྲི་
བྷོ་མེ་བྷ་ཝ། སུ་ཏོ་བྱོ་མེ་བྷ་ཝ། སུ་པོ་བྱོ་མེ་བྷཱ་ཝ། ཨ་ནུ་རཀྟ་མེ་བྷ་ཝ།
སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙ་མེ་ཙིཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་
ཧོ༔ བྷ་ག་ཝཱ་ན་བཛྲ་ཧེ་རུ་ཀ་མ་མེ་མུཉྩ། ཧེ་རུ་ཀོ་བྷ་ཝ། མཧཱ་ས་མ་ཡ་
སཏྭ་ཨཱ༔ཧཱུྃ་ཕཊ། ཅེས་རྡོ་རྗེ་སེམས་དཔའི་ཡིག་བརྒྱ་འདི་བརྒྱ་སྟོང་སོགས་གྲངས་གསོག་
བྱས་ཏེ་ཐུན་འཇོག་ཁར། བདག་ནི་མི་ཤེས་རྨོངས་པ་ཡིས། །དམ་ཚིག་ལས་
ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག །གཙོ་བོ་
རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་
ལ་བདག་སྐྱབས་མཆི། །སྟེང་གི་ནམ་མཁར་བཞུགས་པའི་རྒྱལ་བ་ཡབ་
ཡུམ་རྣམས་རྡོ་རྗེ་སེམས་དཔའ་ཡབ་ཡུམ་ལ་ཐིམ། རྡོ་རྗེ་སེམས་དཔའ་ཡབ་
ཡུམ་རང་ལ་ཐིམ་པས་རང་གི་སྒོ་གསུམ་དང་རྡོ་རྗེ་སེམས་དཔའ་ཡབ་ཡུམ་
གྱི་སྐུ་གསུང་ཐུགས་གསུམ་དབྱེར་མི་ཕྱེད་པར་གྱུར། ཅེས་པ་འདི་བསྙེན་ཡིག་
ལྟར་གྱི་རྡོར་སེམས་བསྒོམ་བཟླས་དང་། ལྷ ཡང་རྡོར་སེམས་སྒོམ་བཟླས་འབྲིང་ཙམ་ཞིག་
180



རྡོ་རྗེ་སེམས་དཔའི་སྒོམ་བཟླས།
བྱེད་ན། རང་གི་སྤྱི་བོར་པཾ་ལས་པདྨ་དང་། །ཨཱལས་ཟླ་བའི་དཀྱིལ་འཁོར་
རྒྱས་པའི་སྟེང་། །ཧཱུྃ་དང་རྡོ་རྗེའི་འོད་ཟེར་འཕྲོ་འདུ་ལས། །རིགས་བརྒྱའི་
ཁྱབ་བདག་རྡོར་སེམས་ཧེ་རུ་ཀ །སྐུ་མདོག་དཀར་པོ་ཞལ་གཅིག་ཕྱག་གཉིས་
ཀྱིས། །རྡོ་དྲིལ་བཟུང་ནས་གྲི་ཐོད་འཛིན་པ་ཡི། །རྡོ་རྗེ་སྙེམས་མར་འཁྱུད་
ནས་བདེ་བས་དགྱེས། །རིན་ཆེན་བརྒྱད་དང་དར་གྱི་ན་བཟའ་བཀླུབས།།
ཞབས་གཉིས་རྡོ་རྗེ་དཀྱིལ་ཀྲུང་ཚུལ་གྱིས་བཞུགས། །དེ་ཡི་གནས་གསུམ་
རྡོ་རྗེ་གསུམ་གྱིས་མཚན། །སྤྱི་བོར་རིགས་བདག་མི་བསྐྱོད་རང་ཆས་
བཞུགས། །ཐུགས་ཀའི་ཧཱུཾ་ལས་འོད་འཕྲོས་ཡེ་ཤེས་པ། །སྤྱན་དྲངས་ཛཧཱུཾ་
བཻ་ཧོ༔དབྱེར་མེད་གྱུར། །ཐུགས་ཁར་ཟླ་སྟེང་ཧཱུཾ་ཡིག་སྔགས་ཕྲེང་བཅས།།
འཁོད་པའི་ཧཱུྃ་ལས་འོད་ཟེར་དཔག་མེད་འཕྲོས། །ཡི་དམ་ལྷ་ཚོགས་རིགས་
ལྔ་ཡབ་ཡུམ་གྱི། །རྣམ་པར་སྤྱན་དྲངས་ཡབ་ཡུམ་སྦྱོར་མཚམས་ནས།།
བདུད་རྩི་བབས་པས་རྡོར་སེམས་སྐུ་ལུས་གང་། །སྔགས་ཕྲེང་ལས་ཀྱང་
བྱང་སེམས་རྒྱུན་བབས་པ། །རང་གི་ཚངས་བུག་ནས་ཞུགས་ཐོག་མེད་ནས།།
བསགས་པའི་སྡིག་སྒྲིབ་ཉེས་ལྟུང་མ་ལུས་སྦྱངས། །རང་ལུས་ཤེལ་གོང་
གཡའ་དག་ལྟ་བུར་གྱུར། ཨོཾ་བཛྲ་ས་ཏྭ་ས་མ་ཡ་ xx སོགས་ཡིག་བརྒྱ་
གྲངས་གསོག་མཛད། ཐུན་འཇོག་ཁར། བདག་ནི་མི་ཤེས་རྨོངས་པ་ཡིས། ཞེས་
སོགས་དང་། རིགས་ལྔ་རྡོ་རྗེ་སེམས་དཔའ་ཡབ་ཡུམ་རྣམས།། རང་ལ་ཐིམ་
པས་རང་ལུས་རྡོར་སེམས་དང་། །ཡིད་ཀྱང་སྤྲོས་བྲལ་ཆོས་སྐུར་རོ་གཅིག་
ཏུ༑ །གྱུར་པས་སྣང་སྟོང་དབྱེར་མེད་ང་རྒྱལ་བྱ། ཞེས་དང་། ༈ ཡང་ན།
181



སྔོན་འགྲོའི་ཆོས་སྐོར།
རྡོར་སེམས་སྒོམ་བཟླས་དེ་ལས་བསྡུས་ཙམ་ཞིག་མཛད་ན། སྐྱབས་སེམས་སྔོན་དུ་བཏང་།
རང་གི་སྤྱི་བོར་པདྨ་ཟླ་བའི་སྟེང་། །ཧཱུྃ་དང་རྡོ་རྗེའི་འོད་ཟེར་འཕྲོ་འདུ་ལས།།
རྡོར་སེམས་དཀར་པོ་རྡོ་དྲིལ་བསྣམས་པ་ཡིས །རྡོ་རྗེ་སྙེམས་མ་གྲི་ཐོད་
འཛིན་པར་འཁྱུད། །རིན་ཆེན་རྒྱན་སྤྲས་རྡོ་རྗེ་སྐྱིལ་ཀྲུང་བཞུགས། །མི་
བསྐྱོད་རྒྱས་བཏབ་གནས་གསུམ་ཡི་གེས་མཚན། །ཐུགས་ཀའི་ཧཱུཾ་ཡིག་འོད་
ཀྱིས་ཡེ་ཤེས་པ། །སྤྱན་དྲངས་ཛ༔ཧཱུྃ་བཾ་ཧོ༔དབྱེར་མེད་གྱུར། །དེ་ཡི་ཐུགས་
ཀའི་སྔགས་ཕྲེང་ཧཱུྃ་བཅས་དང་། །དེ་ཡི་འོད་ཀྱིས་སྤྱན་དྲངས་རིགས་ལྔ་
ཡི༑ །སྦྱོར་མཚམས་ནས་ཐོན་བདུད་རྩི་ཚངས་བུག་ནས། །ཞུགས་ཏེ་སྒོ་
གསུམ་སྡིག་ལྟུང་བྱང་གྱུར་ཅིག ༀ་བཛྲ་ཧེ་རུ་ཀ་ས་མ་ཡ་ x x ཞེས་
སོགས་ཡིག་བརྒྱ་གྲངས་གསོག་མཛད་ནས་ཐུན་འཇོག་ཁར། བདག་ནི་མི་ཤེས་རྨོངས་
པ་ཡིས། །དམ་ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་
མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་
ཅན། །འགྲོ་བའི་གཙོ་ལ་བདག་སྐྱབས་མཆི། །རིགས་ལྔ་ཡབ་ཡུམ་རྡོར་
སེམས་བཅས། །རང་ལ་ཐིམ་པས་སྒོ་གསུམ་དང་། །དེ་དག་རྣམས་ཀྱི་
སྐུ་གསུང་ཐུགས། །དབྱེར་མེད་སྒྲིབ་བྲལ་ངོ་བོར་གྱུར། ཅེས་དང་། ༈
ཡང་ན་རྡོར་སེམས་བསྒོམ་བཟླས་ཤིན་ཏུ་བསྡུས་པ་ཞིག་མཛད་འདོད་ན། སྐྱབས་སེམས་སྔར་
བཞིན་སྔོན་དུ་བཏང་ནས། རང་གི་སྤྱི་བོར་བླ་མ་རྡོ་རྗེ་སེམས། །ཡབ་ཡུམ་མཉམ་
སྦྱོར་ཐུགས་ཀའི་སྔགས་ཕྲེང་ལས། །འོད་འཕྲོས་འཕགས་མཆོག་འགྲོ་ཀུན་
སྒྲིབ་གཉིས་སྦྱངས། །བདུད་རྩིའི་རྒྱུན་བབས་སྡིག་སྒྲིབ་དག་གྱུར་ཅིག ཨོ་
182



རྡོ་རྗེ་སེམས་དཔའི་སྒོམ་བཟླས།
ཧེ་རུ་ཀ་ས་མ་ཡ་xx། ཞེས་ཡིག་བརྒྱ་གྲངས་གསོག་མཛད་ནས་ཐུན་འཇོག་
དགེ་བ་འདི་ཡིས་མྱུར་དུ་བདག །རྡོ་རྗེ་སེམས་དཔའ་འགྲུབ་གྱུར་
།འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་པར་ཤོག ཅེས་
་བུའི་སྒོ་ནས་ཡིག་བརྒྱ་འབུམ་འགྲོ་ངེས་ཤིག་གྲངས་གསོག་མཛད། རྡོར་སེམས་བསྒོམ་
ས་ཀྱི་ཁྲིད་རྒྱས་པ་ནི་བླ་མ་དམ་པ་ཞིག་བསྟེན་ནས་མཁྱེན་པར་མཛད་རྒྱུ་གལ་ཆེ། རྡོར་
ས་སྒོམ་བཟླས་ཀྱི་ཆོ་ག་རྒྱས་བསྡུས་འགའ་ཤས་ཟུར་འདོན་གྱིས་ནག་འགྲོས་སུ་འགོད་པ་
ང་ཆེན་སྤྲུལ་མིང་བློ་བཟང་བསྟན་འཛིན་པའོ།། །།
3



༄༅།། ཐེམ་སྐས་ལྔ་པ། སྔོན་འགྲོ་བཞི་པ་བྱིན་རླབས་
མྱུར་དུ་འཇུག་པར་བྱེད་པའི་ཐབས་བླ་མའི་རྣལ་
འབྱོར་ཐུགས་རྗེ་སྐུལ་བའི་མྱུར་ལམ་
ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། སྔོན་འགྲོའི་ཁྲིད་ཆེན་བཞིར་གྲགས་པའི་ནང་ཚན་བྱིན་རླབས་
མྱུར་དུ་འཇུག་པར་བྱེད་པའི་ཐབས་བླ་མའི་རྣལ་འབྱོར་ནི། བླ་མའི་རྣལ་
འབྱོར་དང་མཎྜལ་གཉིས་དཀྱུས་གཅིག་ཏུ་མཛད་སྲོལ་ཡོད་ནའང་དེ་གཉིས་
ལོགས་སུ་མཛད་འདོད་ཡོད་ཚེ་དང་པོ་བླ་མའི་རྣལ་འབྱོར་ནི། ཐོག་མར།
སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །x x x ཤོག ཅེས་
པས་སྐྱབས་སེམས་ལན་གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་
xx xགནས་པར་བྱའོ། ཞེས་ཚད་མེད་བཞི་ལན་གསུམ་དང་། ས་གཞི་བྱིན་རླབས་
ནི༑ ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་པ་དང་། །ལག་
མཐིལ་ལྟར་མཉམ་བཻཌཱུརྱའི། །རང་བཞིན་འཇམ་པོར་གནས་གྱུར་ཅིག བླ་
མའི་རྣལ་འབྱོར་དངོས་ནི། དག་གསལ་གཉིས་མེད་བཻཌཱུར་ས་གཞི་ལ། །གསེར་
གྱི་མིག་རིས་བཀྲ་བའི་མདུན་གྱི་མཁར། །སེངྒེས་བཏེགས་པའི་འོད་འབར་
ནོར་བུའི་ཁྲིར། །ཆུ་སྐྱེས་ལྟེ་བར་ཉི་ཟླའི་དཀྱིལ་འཁོར་སྟེང་། །བཀའ་
དྲིན་གསུམ་ལྡན་རྩ་བའི་བླ་མ་དང་། །དབྱེར་མེད་རིགས་བརྒྱའི་ཁྱབ་བདག་
རྡོ་རྗེ་འཆང་། །སྐུ་མདོག་སྔོན་པོ་ཞལ་གཅིག་ཕྱག་གཉིས་ཀྱིས། །རྡོ་དྲིལ་
བཟུང་ནས་རང་འདྲའི་ཡུམ་ལ་འཁྱུད། །མཚན་དཔེའི་དཔལ་འབར་ལྷ་
རྫས་ན་བཟའ་གསོལ། །རིན་ཆེན་རྒྱན་སྤྲས་རྡོ་རྗེའི་དཀྱིལ་དཀྲུང་བཞུགས།།
མཐའ་སྐོར་བླ་མ་ཡི་དམ་སངས་རྒྱས་དང་། །བྱང་སེམས་ཉན་རང་མཁའ་
འགྲོ་སྲུང་མས་བསྐོར། །ཚོགས་ཞིང་རྣམས་ཀྱི་སྤྱི་བོར་ཨོཾ་དཀར་པོ། །མགྲིན་
187



སྔོན་འགྲོའི་ཆོས་སྐོར།
པར་ཨཱཿདམར་ཐུགས་ཀར་ཧཱུཾ་སྔོན་པོ། །ཐུགས་ཀའི་འོད་ཀྱིས་རང་རང་
ཡེ་ཤེས་པ། །སྤྱན་དྲངས་ཐིམ་པས་དབྱེར་མེད་བརྟན་པར་བཞུགས། ཡན་
ལག་བདུན་པ་ནི། བླ་མ་མཆོག་དང་ཕྱག་འོས་ཐམས་ཅད་ལ། །ཞིང་རྡུལ་གྲངས་
དང་མཉམ་པའི་ལུས་བཏུད་དེ། །ཡོན་ཏན་བརྗོད་པའི་ངག་གིས་བསྟོད་བྱེད་
ཅིང་། །ལྷག་བསམ་གུས་པའི་ཡིད་ཀྱིས་ཕྱག་འཚལ་ལོ། །མཆོད་ཡོན་
ཞབས་བསིལ་མེ་ཏོག་བདུག་སྤོས་དང་། །སྣང་གསལ་དྲི་ཆབ་ཞལ་ཟས་
རོལ་མོའི་སྒྲ། །འདོད་ཡོན་རིན་ཆེན་བཀྲ་ཤིས་རྟགས་རྫས་སོགས། །དངོས་
བཤམས་ཡིད་སྤྲུལ་མཆོད་སྤྲིན་རྒྱ་མཚོ་འབུལ། །རབ་ཡངས་དཀར་དམར་
དུམ་བུ་གཅིག་པའི་སྣོད། །བ་ཁྱི་གླང་རྟ་མི་ཡི་ཤ་ལྔ་དང་། །དྲི་ཀླད་ཁུ་
ཁྲག་ཆུ་སྟེ་བདུད་རྩི་ལྔ། །སྦྱངས་བསྒྱུར་སྤེལ་བའི་ཨ་མྲྀ་ཏ་ཡིས་མཆོད།།
ཟླ་བཞིན་ཨུཏྤལ་མིག་ལ་བིམ་པའི་མཆུ། །མུ་ཏིག་ཚེམས་ཕྲེང་ལྕག་ཕྲན་
སྐེད་སྐབས་ཅན། །རོ་སྨད་ནུ་འབུར་རབ་རྒྱས་སྨིན་ལེགས་གཟུགས། །ཏིང་
འཛིན་པིར་གྱིས་བྲིས་ཏེ་གུས་པས་འབུལ། །རྡོ་རྗེ་པདྨ་སྦྱར་བའི་སྙོམས་
འཇུག་ལས། །བྱུང་བའི་ལྷན་སྐྱེས་བདེ་བས་མྱོས་པའི་ཐུགས། །ཆོས་ཀུན་
བདེན་པས་སྟོང་པའི་དབྱིངས་ཉིད་དང་། །དབྱེར་མེད་བྱང་ཆུབ་སེམས་
ཀྱིས་མཆོད་པར་བགྱི། །སྡིག་པ་གང་བྱས་ནོངས་ཤིང་བསྡོམ་པས་བཤགས།།
སྲིད་ཞིའི་དགེ་ལ་དགའ་བས་རྗེས་ཡི་རང་། །ཆོས་འཁོར་སྐོར་བཞིན་འགྲོ་
བའི་དོན་ལ་བཞུགས། །དགེ་བ་ཅི་བསགས་བྱང་ཆུབ་ཆེན་པོར་བསྔོ། མཐའ་
སྐོར་ན་བཞུགས་པའི་ཚོགས་ཞིང་ཐམས་ཅད་བསྡུས་ཏེ་བླ་མ་རྡོ་རྗེ་འཆང་
188



བླ་མའི་རྣལ་འབྱོར་བྱིན་རླབས་མྱུར་འཇུག
ལ་ཐིམ་དེ་ཉིད་སྐྱབས་གནས་ཀུན་འདུས་ཀྱི་བདག་ཉིད་ཅན་དུ་གྱུར། ཕུར་
ཚུགས་གསོལ་འདེབས་ནི། བླ་མ་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་
སོ༑ ཡི་དམ་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་སོ། སངས་
རྒྱས་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་སོ། དམ་ཆོས་ཀུན་
འདུས་བླ་མ་རིན་པོ་ཆེ་ལ་གསོལ་བ་འདེབས་སོ། དགེ་འདུན་ཀུན་འདུས་
བླ་མ་རིན་པོ་ཆེ་ལ་གསོལ་བ་འདེབས་སོ། མཁའ་འགྲོ་ཀུན་འདུས་བླ་མ་
རིན་པོ་ཆེ་ལ་གསོལ་བ་འདེབས་སོ། ཆོས་སྐྱོང་ཀུན་འདུས་བླ་མ་རིན་པོ་
ཆེ་ལ་གསོལ་བ་འདེབས་སོ། སྐྱབས་གནས་ཀུན་འདུས་བླ་མ་རིན་པོ་ཆེ་ལ་
གསོལ་བ་འདེབས་སོ། ཞེས་པ་གྲངས་གསོག་མཛད། ཤིན་ཏུ་བསྡུས་པ། བླ་མ་
སངས་རྒྱས་རིན་པོ་ཆེ་ལ་གསོལ་བ་འདེབས་སོ། ཞེས་པ་འདི་གྲངས་གསོག་མཛད།
སྤྱིར་བླ་མའི་རྣལ་འབྱོར་གྲངས་གསོག་མཛད་ཚེ་དམིགས་བརྩེ་མ་འབུམ་གྲངས་གསོག་མཛད་
པའི་ཕྱག་བཞེས་ཡོད་པ་ལྟར། དམིགས་མེད་བརྩེ་བའི་གཏེར་ཆེན་སྤྱན་རས་གཟིགས། །དྲི་
མེད་མཁྱེན་པའི་དབང་པོ་འཇམ་པའི་དབྱངས། །བདུད་དཔུང་མ་ལུས་འཇོམས་མཛད་གསང་
བའི་བདག །གངས་ཅན་མཁས་པའི་གཙུག་རྒྱན་ཙོང་ཁ་པ། །བློ་བཟང་གྲགས་པའི་ཞབས་
ལ་གསོལ་བ་འདེབས། ཞེས་དམིགས་བརྩེ་མའི་སྒོ་ནས་བླ་མའི་རྣལ་འབྱོར་གྲངས་གསོག་མཛད་
ནའང་འགྲིག ཐུན་འཇོག་ཁར། དཔལ་ལྡན་རྩ་བའི་བླ་མ་རིན་པོ་ཆེ། །བདག་
གི་སྙིང་ཁར་པདྨོའི་གདན་བཞུགས་ལ། །བཀའ་དྲིན་ཆེན་པོའི་སྒོ་ནས་རྗེས་
བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་བསྩལ་དུ་གསོལ། ཞེས་པས་
བླ་མ་སྙིང་ཞུགས་མཛད་དམ། ཡང་ན། བླ་མ་རྡོ་རྗེ་འཆང་ཐུགས་དགྱེས་བཞིན་
189



སྔོན་འགྲོའི་ཆོས་སྐོར།
རང་ལ་ཐིམ་པས་རང་གི་སྒོ་གསུམ་དང་བླ་མའི་སྐུ་གསུང་ཐུགས་དབྱེར་མི་
ཕྱེད་པར་གྱུར། ཅེས་པའི་མཇུག་ཏུ་བསྔོ་སྨོན་གང་ཤེས་བྱ། ཡང་ན། བླ་མའི་རྣལ་
འབྱོར་ཤིན་ཏུ་རྒྱས་པ་བླ་མཆོད་བདེ་སྟོང་དབྱེར་མེད་མའི་ཆོ་ག་དང་འབྲེལ་ནས་དམིགས་བརྩེ་
མ་གྲངས་གསོག་མཛད་དམ། བླ་མའི་རྣལ་འབྱོར་དགའ་ལྡན་ལྷ་བརྒྱ་མ་དང་འབྲེལ་ནས་
དམིགས་བརྩེ་མ་གྲངས་གསོག་མཛད་ཀྱང་རུང་། ༈ ཡང་ན། བླ་མའི་རྣལ་འབྱོར་བསྡུས་
པ་ཞིག་མཛད་འདོད་ན་འདི་ལྟར། སྤྱི་ལྟར་སྐྱབས་སེམས་དང་ཚད་མེད་བཞི་སྔོན་དུ་བཏང་
ནས། བདེ་ཆེན་ལྷུན་འགྲུབ་ཆོས་སྐུའི་མཁའ་དབྱིངས་སུ། །སྣ་ཚོགས་ཀུན་
བཟང་མཆོད་སྤྲིན་འཁྲིགས་པའི་དབུས། །སེངྒེས་བཏེགས་པའི་འོད་འབར་
ནོར་བུའི་ཁྲིར། །ཆུ་སྐྱེས་ཉི་ཟླ་རྒྱས་པའི་གདན་སྟེང་དུ། །སྙིང་རྗེའི་གཏེར་
ཆེན་འཕགས་མཆོག་འཇིག་རྟེན་དབང་། །རྣམ་པ་ངུར་སྨྲིག་འཆང་བའི་
ཟློས་གར་ཅན། །རྩ་བའི་བླ་མ་གསུམ་ལྡན་རྡོ་རྗེ་འཛིན། །རྗེ་བཙུན་བློ་
བཟུང་བསྟན་འཛིན་རྒྱ་མཚོའི་དཔལ། །དཀར་དམར་མདངས་གསལ་དགྱེས་
པའི་འཛུམ་ཞལ་ཅན། །ཕྱག་གཡས་ཐུགས་ཀར་ཆོས་འཆད་ཕྱག་རྒྱ་ཡིས།།
གླེགས་བམ་རལ་གྲིས་མཚན་པའི་པད་དཀར་དང་། །གཡོན་པ་མཉམ་བཞག་
རྩིབས་སྟོང་འཁོར་ལོ་བསྣམས། །གུར་གུམ་མདངས་ལྡན་ཆོས་གོས་རྣམ་
གསུམ་དང་། །གཙོ་མའི་གསེར་མདོག་པཎ་ཞྭ་མཛེས་པར་གསོལ། །ཕུང་
ཁམས་སྐྱེ་མཆེད་ཡུལ་དང་ཡན་ལག་རྣམས། །རིགས་ལྔ་རང་བཞིན་དཀྱིལ་
འཁོར་འཁོར་ལོ་རྫོགས། །སྣ་ལྔའི་འོད་ཕྲེང་འཁྲུགས་པའི་གུར་ཁྱིམ་དབུས།།
གང་འདུལ་སྒྱུ་འཕྲུལ་དྲ་བའི་སྤྲིན་ཕུང་འགྱེད། །ཐུགས་ཀར་ཡེ་ཤེས་སེམས་
190



བླ་མའི་རྣལ་འབྱོར་བྱིན་རླབས་མྱུར་འཇུག
དཔའ་སྤྱན་རས་གཟིགས། །ཞལ་གཅིག་ཕྱག་བཞིའི་དང་ཟུང་ཐལ་མོ་སྦྱར།།
འོག་མས་ཤེལ་ཕྲེང་པདྨ་དཀར་པོ་བསྣམས། །རིན་ཆེན་རྒྱན་དང་དར་གྱི་
ན་བཟའ་མཛེས། །རི་དྭགས་པགས་པས་ནུ་མ་གཡོན་པ་བཀབ། །ཟླ་བའི་
ལང་ཚོ་པད་ཟླར་དཀྱིལ་དཀྲུང་བཞུགས། །དེ་ཡི་ཐུགས་ཀར་ཏིང་འཛིན་
སེམས་དཔའ་ནི། ཧཱི༔ཡིག་དཀར་གསལ་འོད་ཟེར་ཕྱོགས་བཅུར་འཕྲོ། །བླ་
མའི་གནས་གསུམ་རྡོ་རྗེ་གསུམ་གྱིས་མཚན། །ཐུགས་ཀའི་ཧཱུྃ་ཡིག་ལས་
འཕྲོས་འོད་ཟེར་གྱིས། །རབ་འབྱམས་མཆོག་གསུམ་མ་ལུས་སྤྱན་དྲངས་
ཏེ༑ །ཐིམ་པས་སྐྱབས་གནས་ཀུན་འདུས་ངོ་བོར་གྱུར། ཨོཾ་ཨཱཿགུ་རུ་བཛྲ་དྷ་
ར་བྷ་ཌྷ་ཎཱ་ར་ཀ་མཉྫུ་ཤྲཱི་ཝཱ་གིནྡྲ་སུ་མ་ཏི་ཛྙཱ་ན་ཤཱ་ས་ན་དྷ་ར་ས་མུ་དྲ་ཤྲཱི་བྷ་
དྲ་སརྦ་སིདྡྷི་ཧཱུཾ་ཧཱུཾ། ཞེས་༧གོང་ས་མཆོག་གི་མཚན་སྔགས་འབུམ་གྲངས་གསོག་གནང་
ནའང་འགྲིག ཐུན་འཇོག་ཁར། བདག་སོགས་འདི་ཕྱི་བར་དོ་ཐམས་ཅད་དུ། །སྤྱན་
རས་གཟིགས་དང་དབྱེར་མེད་མགོན་ཁྱོད་ཀྱིས། །འབྲལ་མེད་རྗེས་བཟུང་
སྲིད་ཞིའི་འཇིགས་པ་ལས། །མྱུར་སྐྱོབས་བྱིན་རླབས་དངོས་གྲུབ་བསྩལ་
དུ་གསོལ། ཞེས་པ་ལྟ་བུའི་རང་རང་སོ་སོའི་ཆོས་འབྲེལ་ཡོད་པའི་བླ་མའི་རྣལ་འབྱོར་དང་།
༈ ཡང་ན་བླ་མའི་རྣལ་འབྱོར་ཤིན་ཏུ་བསྡུས་པ་ཞིག་མཛད་འདོད་ན་འདི་ལྟར། སྤྱི་ལྟར་
སྐྱབས་སེམས་སྔོན་དུ་བཏང་། རང་གི་སྤྱི་བོར་སེངྒེས་བཏེགས་པའི་ཁྲིར། །པད་
མ་ཉི་ཟླའི་གདན་དང་བཅས་པའི་སྟེང་། །རྩ་བའི་བླ་མ་ཁྱབ་བདག་རྡོ་རྗེ་
འཆང་། །དབང་སྔོན་མདངས་ལྡན་མཚན་དཔེའི་དཔལ་འབར་ཞིང་།།
ཐབས་ཤེས་རང་བཞིན་རྡོར་དྲིལ་ཐུགས་ཀར་འཛིན། །སྐུ་ཡི་ཆ་ལ་ཞི་ཁྲོ་
191.



སྔོན་འགྲོའི་ཆོས་སྐོར། ་
རབ་འབྱམས་ཀྱི། །རྒྱལ་བའི་དཀྱིལ་འཁོར་བཀོད་པ་ཀུན་རྫོགས་
ཤིང་། །གནས་གསུམ་ཡི་གེ་གསུམ་མཚན་ཧཱུཾ་ཡིག་གི །འོད་ཀྱིས་རྩ་བརྒྱུད་
བླ་མ་ཡི་དམ་ལྷ། །སངས་རྒྱས་བྱང་སེམས་ཉན་རང་ཆོས་སྐྱོང་ཀུན། །བསྡུས་
ཏེ་ཐིམ་པས་སྐྱབས་གནས་མ་ལུས་པ། །དབྱེར་མེད་གཅིག་ཏུ་འདུས་པའི་
ངོ་བོར་གྱུར། མཚམས་འདིར་གསོལ་བ་འདེབས། དུས་གསུམ་སྐྱབས་གནས་
ཀུན་འདུས་ངོ་བོ་ཉིད། །བླ་མ་རིན་པོ་ཆེ་ལ་གསོལ་བ་འདེབས། ཞེས་པ་ལྟ་
བུའམ་དམིགས་བརྩེ་མ་ལྟ་བུ་གསུམ་གྲངས་གསོག་མཛད་ནའང་འགྲིག མཐར། ཕྱི་དང་
ནང་གི་བར་ཆད་ཀུན་ཞི་ཞིང་། །ཁྱད་པར་རིམ་གཉིས་ལམ་གྱིས་རྒྱུད་སྦྱངས་
ཏེ༑ །ཟུང་མཇུག་སྐུ་བཞིའི་བདག་ཉིད་བླ་མ་ལྷའི། །གོ་འཕང་མྱུར་དུ་ཐོབ་
པར་བྱིན་གྱིས་རློབས། ཞེས་སོགས་བསྔོ་སྨོན་བྱ། ༈ ཡང་ན། བླ་མའི་རྣལ་འབྱོར་
ཤིན་ཏུ་བསྡུས་པ་ཞིག་མཛད་འདོད་ན། སངས་རྒྱས་ཆོས་ཚོགས་མ་ལན་གསུམ་སྔོན་དུ་བཏང་
ནས། ཡབ་རྗེ་རྒྱལ་བའི་དབང་པོ་བློ་བཟང་གྲགས། །དབྱེར་མེད་ཁྱབ་
བདག་རྩ་བའི་བླ་མ་མཆོག །དྲན་པ་ཙམ་གྱིས་སྲིད་ཞིའི་འཇིགས་ལས་
སྐྱོབས། །གསོལ་བ་འདེབས་སོ་འདོད་དགུའི་དངོས་གྲུབ་སྩོལ། མཚམས་
འདིར། དམིགས་བརྩེ་མ་ གྲངས་གསོག་མཛད། ཐུན་འཇོག་ཁར། དཔལ་ལྡན་རྩ་
བའི་བླ་མ་རིན་པོ་ཆེ། །བདག་གི་སྙིང་ཁར་པདྨོའི་གདན་བཞུགས་ལ། །བཀའ་
དྲིན་ཆེན་པོའི་སྒོ་ནས་རྗེས་བཟུང་སྟེ། །སྐུ་གསུང་ཐུགས་ཀྱི་དངོས་གྲུབ་
བསྩལ་དུ་གསོལ། ཞེས་པས་བླ་མ་སྙིང་ཞུགས་མཛད། ཚེ་རབས་ཀུན་ཏུ*། །སྐྱེ་
བ་ཀུན་ཏུ་ཡང་དག་x x x ཤོག ཅེས་སོགས་ཀྱིས་བསྔོ་སྨོན་མཛད། ཡང་ན། རང་
192



བླ་མའི་རྣལ་འབྱོར་བྱིན་རླབས་མྱུར་འཇུག
ལ་ལས་འབྲེལ་ཡོད་པའི་ལྷག་པའི་ལྷ་སྣ་ཚོགས་དང་འབྲེལ་བའི་བླ་མའི་རྣལ་འབྱོར་དང་བླ་མའི་
མཚན་སྔགས་གྲངས་གསོག་མཛད་ཆོག་ལ། ༈ འདིར་བླ་མའི་རྣལ་འབྱོར་བསྡུས་པ་གཞན་
ཞིག་ནི། བློ་བཟང་རྒྱལ་བ་ཞི་ཁྲོའི་འཕྲིན་ལས་དཔལ། །གཅིག་བསྡུས་མཐུ་
སྟོབས་དབང་ཕྱུག་པདྨ་འབྱུང་། །དབྱེར་མེད་གསང་ཆེན་བསྟན་པའི་གཉེན་
གཅིག་པུ། །དཀྱིལ་འཁོར་རྒྱ་མཚོའི་བདག་པོར་གསོལ་བ་འདེབས། །འདི་
ཕྱི་བར་དོ་བྱང་ཆུབ་སྙིང་པོའི་བར། །འབྲལ་མེད་ཐུགས་རྗེའི་ལྕགས་ཀྱུས་
རྗེས་བཟུང་ལ། །བར་ཆད་ཀུན་སེལ་སྒོ་གསུམ་བྱིན་གྱིས་རློབས། །མཆོག་
ཐུན་དངོས་གྲུབ་མ་ལུས་བསྩལ་དུ་གསོལ། མཚམས་འདིར། ཨོཾ་ཨཱཿཧཱུྃ་བཛྲ་
གུ་རུ་པདྨ་སིདྡྷི་ཧཱུྃ། ཞེས་གུ་རུ་སིདྡྷིའམ་བླ་མའི་མཚན་སྔགས་འབུམ་ལྟ་བུ་གྲངས་གསོག་
མཛད་ནའང་འགྲིག ཐུན་མཇུག་ཏུ། དགེ་བ་འདི་ཡིས་མྱུར་དུ་བདག །བླ་མ་
སངས་རྒྱས་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་
ས་ལ་འགོད་པར་ཤོག ཅེས་བསྔོ་སྨོན་བྱ། ༈ ཡང་ན་བླ་མའི་རྣལ་འབྱོར་ཚིག་བཞི་
པ༑ སངས་རྒྱས་ཀུན་དངོས་སྤྱན་རས་གཟིགས་དབང་དང་། །དབྱེར་མེད་
བླ་མར་སྙིང་ནས་གསོལ་འདེབས་ན། །འདི་ཕྱི་བར་དོའི་གནས་སྐབས་ཐམས་
ཅད་དུ། །འཇིགས་སྐྲག་སྡུག་བསྔལ་ཀུན་ལས་བསྐྱབ་ཏུ་གསོལ། མ་ཐའང་
ཚིགས་སུ་བཅད་པ་འདི་ཙམ་གྲངས་གསོག་མཛད་ནའང་འགྲིག་སྙམ་པ་བཅས་བླ་མའི་རྣལ་
འབྱོར་རྒྱས་བསྡུས་སྣ་ཚོགས་ཟུར་འདོན་གྱིས་༧རོང་ཆེན་ཀིརྟི་སྤྲུལ་མིང་པས་ནག་འགྲོས་སུ་
བཀོད་པའོ།། །།
193



༄༅།། ཐེམ་སྐས་དྲུག་པ། སྔོན་འགྲོ་ལྔ་པ་ཚོགས་མྱུར་
དུ་རྫོགས་པར་བྱེད་པའི་ཐབས་མཎྜལ་འབུལ་བའི་
ཆོ་ག་ཀུན་ཏུ་བཟང་པོའི་མཆོད་སྤྲིན་
ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



ཤར་ལུས་
འཕགས།
59 འཕགས་པོ།
.
:
/
，
༤
:་
• ་་
..
་
མས་
》 སྙན་དབ། 8
ན་དང་། 55
ནགཏེར་ཆེན་ འཁོར་ལོ་རིན་པོ་ཟེ།
རྩང་པོ། , །
།
།
པོའི་རི་ཆག་ སྒེ ག་མོ་མ།།
མ། | རིན་པོ་ཚེའི་གདུགས།
མི་
ངg # % $
།
[དབུས་སུ་རིའི་],
ཅིང་
རྒྱལ་པོ་རིནo[ ཉི
བསལ་རྣམ་པོའ་
ཀབརྩི་བ་མ་
ར
དཔོན་[གསལ་མ།
གླུ་མ།
སྤོས་མ་
ས་པ་
བྱ་
ཕྱིའི་ལྕགས་རི་ཁོར་ཡུག
}༩ ༦
མཎྜལ་ཚོམ་བུ་སོ་བདུན་མའི་དཔེ་རིས།



༄༅།། སྔོན་འགྲོའི་ཁྲིད་ཆེན་བཞིར་གྲགས་པའི་ནང་ཚན་ཚོགས་མྱུར་
དུ་རྫོགས་པར་བྱེད་པའི་ཐབས་མཎྜལ་འབུམ་གྲངས་གསོག་མཛད་པའི་ཚུལ་
ནི༑ དང་པོ་སྐྱབས་སེམས་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ༑ ཞེས་སོགས་ལན་གསུམ་དང་། སེམས་ཅན་ཐམས་ཅད་བདེ་བ་དང་བདེ་
བའི་རྒྱུ་དང་། ཞེས་སོགས་ལན་གསུམ་གྱིས་ཚད་མེད་བཞི་བསྒོམ། ཚོགས་གསོག་པའི་
ཡུལ་སྐྱབས་ཡུལ་ཚོགས་ཞིང་གསལ་འདེབས་པ་ནི། བླ་མའི་རྣལ་འབྱོར་གྱི་སྐབས་ལྟར། དག་
གསལ་གཉིས་མེད་བཻཌཱུར་ས་གཞི་ལ། །གསེར་གྱི་མིག་རིས་བཀྲ་བའི་མདུན་
གྱི་མཁར། །སེངྒེས་བཏེགས་པའི་འོད་འབར་ནོར་བུའི་ཁྲིར། །ཆུ་སྐྱེས་
ལྟེ་བར་ཉི་ཟླའི་དཀྱིལ་འཁོར་ཏེ། །བཀའ་དྲིན་གསུམ་ལྡན་རྩ་བའི་བླ་མ་
དང་། །དབྱེར་མེད་རིགས་བརྒྱའི་ཁྱབ་བདག་རྡོ་རྗེ་འཆང་། །སྐུ་མདོག་
སྔོན་པོ་ཞལ་གཅིག་ཕྱག་གཉིས་ཀྱིས། །རྡོར་དྲིལ་བཟུང་ནས་རང་འདྲའི་
ཡུམ་ལ་འཁྱུད། །མཚན་དཔེའི་དཔལ་འབར་ལྷ་རྫས་ན་བཟའ་གསོལ། །རིན་
ཆེན་རྒྱན་སྤྲས་རྡོ་རྗེའི་དཀྱིལ་ཀྲུང་བཞུགས། །མཐའ་སྐོར་བླ་མ་ཡི་དམ་
སངས་རྒྱས་དང་། །བྱང་སེམས་ཉན་རང་མཁའ་འགྲོ་སྲུང་མས་བསྐོར།།
ཚོགས་ཞིང་རྣམས་ཀྱི་སྤྱི་བོར་ཨོཾ་དཀར་པོ། །མགྲིན་པར་ཨཱཿདམར་ཐུགས་
ཀར་ཧཱུཾ་སྔོན་པོ། །ཐུགས་ཀའི་འོད་ཀྱིས་རང་རང་ཡེ་ཤེས་པ། །སྤྱན་དྲངས་
ཐིམ་པས་དབྱེར་མེད་བརྟན་པར་བཞུགས། ཞེས་ཚོགས་གསོག་པའི་ཡུལ་སྤྱན་
དྲངས། ཐོག་མར་མཎྜལ་ཚོམ་བུ་ཉེར་གསུམ་མ་འབུལ་བའི་ཆོ་ག་ནི། ཨོཾ་བཛ་བྷུ་མེ་
199



སྔོན་འགྲོའི་ཆོས་སྐོར།
ཨཱཧཾ། དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་ཨཱཧཾ། ལྕགས་
རིའི་མུ་ཁྱུད། དབུས་སུ་རི་རབ། ཤར་ལུས་འཕགས་པོ། ལྷོ་འཛམ་བུ་
གླིང་། ནུབ་བ་ལང་སྤྱོད། བྱང་སྒྲ་མི་སྙན། ཤར་དུ་ལུས་དང་ལུས་འཕགས།
ལྷོར་རྔ་ཡབ་དང་རྔ་ཡབ་གཞན། ནུབ་ཏུ་གཡོ་ལྡན་དང་ལམ་མཆོག་འགྲོ།
བྱང་དུ་སྒྲ་མི་སྙན་དང་སྒྲ་མི་སྙན་གྱི་ཟླ། ཤར་དུ་གླང་པོ་རིན་པོ་ཆེ། ལྷོར་
ཁྱིམ་བདག་རིན་པོ་ཆེ། ནུབ་ཏུ་རྟ་མཆོག་རིན་པོ་ཆེ། བྱང་དུ་བཙུན་མོ་
རིན་པོ་ཆེ། ཤར་ལྷོར་དམག་དཔོན་རིན་པོ་ཆེ། ལྷོ་ནུབ་ཏུ་འཁོར་ལོ་རིན་
པོ་ཆེ། ནུབ་བྱང་དུ་ནོར་བུ་རིན་པོ་ཆེ། བྱང་ཤར་དུ་གཏེར་ཆེན་པོའི་བུམ་
པ༑ ནང་གི་ཤར་དུ་ཉི་མ། ནུབ་ཏུ་ཟླ་བ། བདག་གཞན་ལུས་ངག་ཡིད་
གསུམ་ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་མཎྜལ་བཟང་
པོ་ཀུན་བཟང་མཆོད་པའི་ཚོགས་བཅས་པ། །བློ་ཡིས་བླངས་ནས་བླ་མ་ཡི་
དམ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་
བདག་ལ་བྱིན་གྱིས་བརླབ་ཏུ་གསོལ། ཞེས་དང་། གསེར་གཞི་ལྕགས་རིས་
བསྐོར་བའི་སྣོད་ཀྱི་ནང་། །རི་གླིང་རིན་ཆེན་གཏེར་བུམ་ཉི་ཟླ་བཅས། །ཀུན་
བཟང་མཆོད་པའི་སྤྲིན་གྱིས་ཉེར་བཀང་སྟེ། །བླ་མ་ལྷ་ཚོགས་རྣམས་ལ་
འབུལ་བར་བགྱི། ཞེས་པས་མཎྜལ་ཕུལ་ནས་འདོད་པའི་དོན་དུ་གསོལ་བ་འདེབས་པ་
ནི༑ བསླུ་མེད་སྐྱབས་གཅིག་བླ་མ་མཆོག་གསུམ་གྱིས། །བདག་དང་མཁའ་
མཉམ་འགྲོ་བ་མ་ལུས་པའི། །བློ་ཁ་ཆོས་ལ་ཕྱོགས་པར་བྱིན་གྱིས་རློབས།།
དམ་ཆོས་ལམ་དུ་འགྲོ་བར་བྱིན་གྱིས་རློབས། །ལམ་ལ་བར་ཆད་མེད་པར་
200



མཎྜལ་འབུམ་གྲངས་གསོག་ཀུན་བཟང་མཆོད་སྤྲིན།
བྱིན་གྱིས་རློབས། །འདི་སྣང་འཁྲུལ་པ་ཆོད་པར་བྱིན་གྱིས་རློབས། །འཁོར་
བའི་ཆོས་ལ་ཞེན་པ་ལོག་པ་དང་། །བདག་མེད་གནས་ལུགས་རྟོགས་པར་
བྱིན་གྱིས་རློབས། །བྱམས་དང་སྙིང་རྗེ་བྱང་ཆུབ་སེམས་འབྱུང་ཞིང་།།
བསྐྱེད་རྫོགས་ཟུང་དུ་འབྲེལ་བའི་ཏིང་ངེ་འཛིན། །འཁྲུལ་མེད་རྣམ་པར་
དག་པ་མྱུར་ཐོབ་ནས། །ཟུང་འཇུག་གོ་འཕང་འགྲུབ་པར་བྱིན་གྱིས་རློབས།
ཡང་། ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམས། །རི་རབ་གླིང་བཞི་
ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་ཕུལ་བ་ཡིས། །འགྲོ་
ཀུན་རྣམ་དག་ཞིང་ལ་སྤྱོད་པར་ཤོག ཅེས་དང་ཆོས་འཁོར་བསྐོར་བར་བསྐུལ་བ་
ནི༑ རྗེ་བཙུན་བླ་མ་དམ་པ་ཁྱེད་རྣམས་ཀྱི། །ཆོས་སྐུའི་མཁའ་ལ་མཁྱེན་
བརྩེའི་ཆུ་འཛིན་འཁྲིགས། །ཇི་ལྟར་འཚམས་པའི་གདུལ་བྱའི་འཛིན་མ་
ལ༑ །ལྷུན་འགྲུབ་ཆོས་ཀྱི་ཆར་པ་དབབ་ཏུ་གསོལ། ཨི་དཾ་གུ་རུ་རཏྣ་མཎྜལ་
ཀཾ་ནིརྱ་ཏ་ཡཱ་མི། ཞེས་མཎྜལ་རྒྱས་པ་ལན་གཅིག་ཕུལ་རྗེས་མཎྜལ་ཚོམ་བུ་བདུན་མས་
མཎྜལ་གྲངས་གསོག་མཛད་ཚུལ་ནི། ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ།།
རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་དུ་དམིགས་ཏེ་
ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་ཤོག ཨི་དཾ་གུ་རུ་
རཏྣ་མཎྜལ་ཀཾ་ནིརྱ་ཏ་ཡཱ་མི། ཞེས་པའི་ཚིགས་བཅད་མཎྜལ་གྲངས་གསོག་མཛད།
ཐུན་འཇོག་ཁར་མཎྜལ་ཚོམ་བུ་སོ་བདུན་མ་ཞིག་འབུལ་ན། ཨོཾ་བཛྲ་བྷུ་མེ་ཨཱཧཾ། དབང་
ཆེན་གསེར་གྱི་ས་གཞི། (ཞེས་པས་ཚོམ་བུ་ཅུང་ཟད་བཀྲམ།） ཨོཾ་བཛྲ་རེ་ཁེ་
ཨཱཧཾ། （ཞེས་པས་ཚོམ་བུ་མཐའ་ནས་གཡས་སྐོར་དུ་བཀྲམ།） ཕྱིའི་ལྕགས་རི་
201



སྔོན་འགྲོའི་ཆོས་སྐོར།
ཁོར་ཡུག་གིས་བསྐོར་བའི་དབུས་སུ་རིའི་རྒྱལ་པོ་རི་རབ། (དབུས་སུ་ཚོམ་བུ་
བཀོད།） ཤར་དུ་ལུས་འཕགས་པོ། （ཤར།）ལྷོར་འཛམ་བུ་གླིང་། (ལྷོ།）
ནུབ་ཏུ་བ་གླང་སྤྱོད། (ནུབ།） བྱང་དུ་སྒྲ་མི་སྙན། （བྱང་།） ལུས་དང་
ལུས་འཕགས། (གླིང་གི་ཁ་ཕྱི་ལ་བལྟས་པའི་ཤར་དུ་གཡས་དང་གཡོན།） རྔ་ཡབ་
དང་རྔ་ཡབ་གཞན། (ལྷོར་གཡས་གཡོན།）གཡོ་ལྡན་དང་ལམ་མཆོག་འགྲོ།
(ནུབ་གླིང་གི་གཡས་གཡོན།）སྒྲ་མི་སྙན་དང་སྒྲ་མི་སྙན་གྱི་ཟླ། （བྱང་གླིང་གི་
གཡས་དང་གཡོན།） རིན་པོ་ཆེའི་རི་བོ། （ཤར་གྱི་ནང་དུ།） དཔག་བསམ་
གྱི་ཤིང་། (ལྷོའི་ནང་དུ།） འདོད་འཇོའི་བ། (ནུབ་ཀྱི་ནང་དུ།） མ་རྨོས་
པའི་ལོ་ཏོག (བྱང་གི་ནང་དུ།） འཁོར་ལོ་རིན་པོ་ཆེ། （ཡང་ཤར་གྱི་ནང་
དུ༑）ནོར་བུ་རིན་པོ་ཆེ། （ལྷོའི་ནང་དུ།）བཙུན་མོ་རིན་པོ་ཆེ། (ནུབ་ཀྱི་
ནང་དུ།）བློན་པོ་རིན་པོ་ཆེ། (བྱང་གི་ནང་དུ།） གླང་པོ་རིན་པོ་ཆེ། （ནང་
གི་ཤར་ལྷོ།） རྟ་མཆོག་རིན་པོ་ཆེ། (ལྷོ་ནུབ།） དམག་དཔོན་རིན་པོ་ཆེ།
（ནུབ་བྱང་།）གཏེར་ཆེན་པོའི་བུམ་པ། (བྱང་ཤར།）སྒེག་མ། (ཤར་གྱི་
ནང་།）ཕྲེང་བ་མ། (ལྷོའི་ནང་།）གླུ་མ། （ནུབ་ཀྱི་ནང་།）གར་མ།(བྱང་
གི་ནང་དུ།） མེ་ཏོག་མ། （ཤར་ལྷོའི་ནང་དུ།） བདུག་སྤོས་མ། （ལྷོ་ནུབ་ཀྱི་
ནང་དུ།）སྣང་གསལ་མ། （ནུབ་བྱང་གི་ནང་དུ།）དྲི་ཆབ་མ།（བྱང་ཤར་གྱི་
ནང་དུ།）ཉི་མ།(ཤར་གྱི་ནང་དུ།）ཟླ་བ། (ནུབ་ཀྱི་ནང་དུ།）རིན་པོ་ཆེའི་
གདུགས། (ལྷོའི་ནང་དུ།） ཕྱོགས་ལས་རྣམ་པར་རྒྱལ་བའི་རྒྱལ་མཚན།
(བྱང་གི་ནང་དུ།） དབུས་སུ་ལྷ་དང་མི་ཡི་དཔལ་འབྱོར་ཕུན་སུམ་ཚོགས་
202



མཎྜལ་འབུམ་གྲངས་གསོག་ཀུན་བཟང་མཆོད་སྤྲིན།
པ་མ་ཚང་བ་མེད་པ་འདི་དག་རྩ་བ་དང་བརྒྱུད་པར་བཅས་པའི་དཔལ་ལྡན་
བླ་མ་དམ་པ་རྣམས་དང་ཁྱད་པར་དུ་ཡང་འཕགས་མཆོག་ཐུགས་རྗེ་ཆེན་
པོའི་ལྷ་ཚོགས་འཁོར་དང་བཅས་པ་རྣམས་ལ་འབུལ་བར་བགྱིའོ། ཐུགས་
རྗེས་འགྲོ་བའི་དོན་དུ་བཞེས་སུ་གསོལ། བཞེས་ནས་བདག་སོགས་མར་
གྱུར་ནམ་མཁའི་མཐའ་དང་མཉམ་པའི་སེམས་ཅན་ཐམས་ཅད་ལ་མཆོག་
དང་ཐུན་མོང་གི་དངོས་གྲུབ་མ་ལུས་པ་བསྩལ་དུ་གསོལ། ཞེས་དང་སྒྲུབ་པའི་
མཆོད་པའི་མཎྜལ་འབུལ་བར་འདོད་ན། ཐོས་པ་རྒྱ་མཚོའི་མཆོད་ཡོན་ཀུན་ནས་
འཁྱིལ། །ཡོན་ཏན་མེ་ཏོག་ཚུལ་ཁྲིམས་བདུག་སྤོས་སྤྲིན། །ཤེས་རབ་སྒྲོན་
མེ་དད་པ་སྤོས་ཆུའི་མཚོ། །ཏིང་འཛིན་བདུད་རྩིའི་ཞས་ཟས་དམ་པ་དང་།།
བསྟོད་དབྱངས་སྙན་པའི་སིལ་སྙན་སྒྲ་འབྱིན་ཅིང་། །ཀུན་ནས་སྙིང་བརྩེ་
རྣམ་དཔྱོད་སྤོབས་པ་ཡི། །གདུགས་དང་རྒྱལ་མཚན་བ་དན་བསྒྲེངས་བྱས་
པས། །བདག་ལུས་གཞལ་མེད་ཁང་བརྩེགས་རབ་བརྒྱན་ནས། །སྙིང་
དབུས་ཆུ་སྐྱེས་ཐིག་ལེ་འདབ་བརྒྱད་ལ། །བརྟན་པར་བཞུགས་པའི་ཆོས་
རྗེ་མཆོད་བྱེད་ཅིང་། །ངེས་པར་འདུན་པའི་ཡིད་ཀྱིས་གསོལ་འདེབས་ན།།
འགྲོ་བའི་བླ་མ་རྟག་ཏུ་མཉེས་གྱུར་ཅིག །ཆོས་ཀྱི་རྒྱལ་པོ་རྟག་ཏུ་མཉེས་
གྱུར་ཅིག ཅེས་དང་ཕྱི་ནང་གསང་བ་དེ་ཁོ་ན་ཉིད་ཀྱི་མཎྜལ་འབུལ་བར་འདོད་ན། ཕྱིའི་
མཎྜལ་ལ། གླིང་བཞི་རི་རབ་ལྷ་མིའི་ལོངས་སྤྱོད་ཕུན་སུམ་ཚོགས་པས་མཛེས།
ནང་གི་མཎྜལ་ལ། རྩ་འཁོར་བྱང་སེམས་ཡི་གེའི་རྣམ་པ་བདེ་བའི་མདངས་
དང་ལྡན། གསང་བའི་མཎྜལ་ལ། ཚད་མེད་དགའ་བཞི་བདེ་ཆེན་འགྱུར་མེད་
203



སྔོན་འགྲོའི་ཆོས་སྐོར།
བྱང་ཆུབ་སེམས་ཀྱི་རྒྱན། །བླ་མ་ལྷ་ལ་འབུལ་ལོ་མཆོག་དང་ཐུན་མོང་དངོས་
གྲུབ་སྩོལ། ཅེས་དང་དོན་ཆེན་པོ་གསུམ་གྱི་སྒོ་ནས་འདོད་དོན་ལ་གསོལ་བ་འདེབས་པ་
ནི༑ བཤེས་གཉེན་ལ་མ་གུས་པ་ནས་བཟུང་སྟེ་བདག་གཉིས་སུ་མཚན་མར་
འཛིན་པའི་བར་གྱི་ཕྱིན་ཅི་ལོག་པའི་བློ་སྣ་མཐའ་དག་མྱུར་དུ་འགགས་པ་
དང༌། བཤེས་གཉེན་ལ་གུས་པ་ནས་བཟུང་སྟེ་ཕྱིན་ཅི་མ་ལོག་པའི་བློ་སྣ་
མཐའ་དག་བདེ་བླག་ཏུ་སྐྱེ་བ་དང་། རྐྱེན་ཕྱི་དང་ནང་གི་བར་ཆད་ཐམས་
ཅད་ཉེ་བར་ཞི་བར་བྱིན་གྱིས་བརླབ་ཏུ་གསོལ། ཞེས་པ་ལན་གསུམ་དང་། ས་
གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་
x x ཤོག ཅེས་དང་མྱ་ངན་ལས་མི་འདའ་བར་གསོལ་བ་འདེབས་པ་ནི། སྤྱན་རས་
གཟིགས་དབང་མི་ཡི་རྣམ་རོལ་པའི། །གསང་གསུམ་མི་ཟད་རྒྱན་གྱི་འཁོར་
ལོ་ཉིད། །མི་འཇིགས་གདོང་ལྔས་བཏེགས་པའི་ཁྲི་འཕང་ཆེར། །ཚེ་མཐའ་
ཡས་པའི་ངོ་བོར་བརྟན་བཞུགས་གསོལ།། ཞེས་དང་། རྡོ་རྗེའི་སྐུ་ལ་སྐྱེ་འཆི་
མི་མངའ་ཡང་། །ཟུང་འཇུག་x x བཞུགས་སུ་གསོལ། ཞེས་དང་། རྗེ་
བཙུན་བླ་མའི་སྐུ་ཚེ་རབ་བརྟན་ཅིང་། །རྣམ་དཀར་འཕྲིན་ལས་
xx xགནས་གྱུར་ཅིག ཨི་དཾ་གུ་རུ་རཏྣ་མཎྜལ་ཀཾ་ནིརྱ་ཏ་ཡཱ་མི། ཞེས་
པས་མཎྜལ་ཕུལ་ལ་གསོལ་བ་གདབ། ༈ དེ་ལས་བསྡུས་པ་ཞིག་མཛད་འདོད་ན་སྐྱབས་
ཡུལ་ཚོགས་ཞིང་གསལ་འདེབས་པ་ནི། རང་མདུན་ནམ་མཁར་སེངྒེས་བཏེགས་
པ་ཡི། །རིན་ཆེན་ཁྲི་དང་པད་ཟླ་ཉི་མའི་སྟེང་། །རྩ་བའི་བླ་མ་སངས་རྒྱས་
རྡོ་རྗེ་འཆང་། །སྐུ་མདོག་སྔོན་པོ་རྡོར་དྲིལ་ཐུགས་ཀར་བསྣོལ། །དར་
204



མཎྜལ་འབུམ་གྲངས་གསོག་ཀུན་བཟང་མཆོད་སྤྲིན།
དང་རིན་ཆེན་རྒྱན་རྫོགས་དཀྱིལ་དཀྲུང་བཞུགས། །གནས་གསུམ་ཡི་གེ་
གསུམ་གྱིས་མཚན་པ་ལས། །འོད་འཕྲོས་བླ་མ་ཡི་དམ་མཆོག་གསུམ་དང་།།
ཆོས་སྲུང་ནོར་ལྷའི་ཚོགས་ཀུན་སྤྱན་དྲངས་ཐིམ། །སྐྱབས་གནས་ཐམས་
ཅད་འདུས་པའི་ངོ་བོར་གྱུར། མཚམས་འདིར། ས་གཞི་སྤོས་ཀྱིས་བྱུགས་
ཤིང་མེ་ཏོག་བཀྲམ། །རི་རབ་གླིང་བཞི་x x xཔར་ཤོག ཨི་དཾ་གུ་རུ་
x x x མཱི། ཞེས་ཚོམ་བུ་བདུན་མ་འདིས་མཎྜལ་གྲངས་གསོག་གི་མཇུག་ཏུ། འདོད་
དོན་ལ་གསོལ་བ་འདེབས་པ་ནི། འདི་ཕྱི་བར་དོ་ཀུན་ཏུ་འབྲལ་མེད་པར། །བརྩེ་
ཆེན་ཐུགས་ཀྱིས་རྟག་པར་དགོངས་མཛོད་ལ། །མི་འདོད་སྡུག་བསྔལ་
འཇིགས་པ་མཐའ་དག་ལས། །མྱུར་བར་སྒྲོལ་མཛད་བླ་མ་ཐུགས་རྗེའི་
གཏེར། །མདོར་ན་རྣམ་པ་ཀུན་ཏུ་རེ་སའི་སྐྱབས། །ཁྱོད་མིན་གཞན་ན་
མི་འཚོལ་རྩེ་གཅིག་ཏུ། །དད་གདུང་མོས་གུས་དྲག་པོས་གསོལ་འདེབས་
ན༑ །སྲིད་ཞིའི་འཇིགས་སྒྲོལ་མཆོག་ཐུན་དངོས་གྲུབ་སྩོལ། ཞེས་པས་འདོད་
དོན་ལ་གསོལ་བ་བཏབ་ནས། ཚོགས་ཞིང་བསྡུ་བ་དང་བསྔོ་སྨོན་ནི། ཞེས་པས་གསོལ་
བཏབ་སྤྱི་བོའི་བླ་མ་ཉིད། །བདེ་བ་ཆེན་པོའི་ངོ་བོར་འོད་དུ་ཞུ། །རང་ལ་
ཐིམ་པས་རང་གི་སྒོ་གསུམ་དང་། །དཔལ་ལྡན་བླ་མའི་གསང་གསུམ་དབྱེར་
མེད་གྱུར། །སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་དཔལ་
ལ་ལོངས་སྤྱོད་ཅིང་། །ས་དང་ལམ་ཀྱི་ཡོན་ཏན་རབ་རྫོགས་ནས། །རྡོ་
རྗེ་འཆང་གི་གོ་འཕང་མྱུར་ཐོབ་ཤོག ཅེས་སོགས་བསྔོ་སྨོན་གྱིས་མཐའ་བརྒྱན་པར་
བྱའོ། ༈ མཎྜལ་ཤིན་ཏུ་བསྡུས་པ་ཞིག་བྱེད་འདོད་ན། སངས་རྒྱས་ཆོས་ཚོགས་མའི་སྒོ་
205



སྔོན་འགྲོའི་ཆོས་སྐོར།
ནས་སྐྱབས་སེམས་སྔོན་དུ་བཏང་། ཚོགས་ཞིང་གསལ་འདེབས་པ་ནི། རང་མདུན་ནམ་
མཁར་སེངྒེས་བཏེགས་པ་ཡི། །རིན་ཆེན་ཁྲི་དང་པདྨ་ཉི་ཟླའི་སྟེང་། །རྩ་
བའི་བླ་མ་སངས་རྒྱས་རྡོ་རྗེ་འཆང་། །སྐུ་མདོག་སྔོན་པོ་རྡོར་དྲིལ་ཐུགས་
ཀར་བསྣོལ། །དར་དང་རིན་ཆེན་རྒྱན་རྫོགས་དཀྱིལ་དཀྲུང་བཞུགས།།
གནས་གསུམ་ཡི་གེ་གསུམ་གྱིས་མཚན་པ་ལས། །འོད་འཕྲོས་བླ་མ་ཡི་དམ་
མཆོག་གསུམ་དང་། །ཆོས་སྲུང་ནོར་ལྷའི་ཚོགས་རྣམས་སྤྱན་དྲངས་ཐིམ།།
སྐྱབས་གནས་ཐམས་ཅད་འདུས་པའི་ངོ་བོར་གྱུར། ཅེས་ཚོགས་ཞིང་གསལ་
བཏབ་ནས་མཎྜལ་ཚོམ་བུ་བདུན་མ་འབུལ་བ་ནི། ས་གཞི་སྤོས་ཀྱིས་བྱུགས་ཤིང་མེ་
ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་རྒྱས་ཞིང་
དུ་དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་པར་ཤོག
ཨི་དཾ་གུ་རུ་རཏྣ་མཎྜལ་ལ་ཀཾ་ནིརྱ་ཏ་ཡཱ་མི། ཞེས་པས་དབུས་དང་ཕྱོགས་བཞི།
ནང་གི་གཡས་གཡོན་བཅས་ཚོམ་བུ་བདུན་བཀོད་ནས་མཎྜལ་གྲངས་གསོག་མཛད་དགོས་
པ་མ་གཏོགས་ཚོམ་བུ་གཅིག་ཁོ་ནས་ཆོག་པར་བྱེད་མཁན་ཡོད་པ་འདི་མི་ལེགས་སྙམ།
མཇུག་ཏུ། དགེ་བ་འདི་ཡིས་མྱུར་དུ་བདག །སྤྱན་རས་གཟིགས་དབང་
འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ། །དེ་ཡི་ས་ལ་འགོད་
པར་ཤོག ཅེས་བསྔོ་སྨོན་གང་ཤེས་ཀྱིས་མཐའ་བརྒྱན་པར་བྱའོ། ལྷ ཡང་ན། མ་
ལུས་སེམས་ཅན་ཀུན་གྱི་མགོན་གྱུར་ཅིང་། །བདུད་སྡེ་དཔུང་བཅས་
མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་དག་མཁྱེན་
གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་སུ་གསོལ།
206



མཎྜལ་འབུམ་གྲངས་གསོག་ཀུན་བཟང་མཆོད་སྤྲིན།
ཞེས་པས་ཚོགས་ཞིང་གསལ་གདབ། ས་གཞི་སྤོས་ཀྱིས་བྱུགས་ཤིང་མེ་ཏོག་
བཀྲམས། xxx x ཨི་དཾ་x མཱི། ཞེས་པས་མཎྜལ་གྲངས་གསོག་བྱས་མཐར་བསྔོ་
སྨོན་གང་ཤེས་རེ་བྱ། མཎྜལ་འབུལ་བའི་ཆོ་ག་དང་ཚོམ་བུ་འགོད་སྟངས་སོགས་དམ་པ་
གོང་མ་རྣམས་ཀྱི་ཕྱག་བཞེས་བཞིན་༧རོང་ཆེན་སྤྲུལ་མིང་པས་སུག་བྲིས་བགྱིས་པའོ།། །།
207



༄༅།། ཐེམ་སྐས་བདུན་པ། སྔོན་འགྲོ་དྲུག་པ་དམ་ཚིག་དང་སྡོམ་པ་
ཉམས་པ་གསོ་ཞིང་སྡིག་སྒྲིབ་སྦྱོང་བའི་ཐབས་མཆོག་དམ་ཚིག་
རྡོ་རྗེའི་བསྙེན་པ་གྲངས་གསོག་བྱེད་པའི་ཆོ་ག་ཉེས་ལྟུང་
འཁྲུད་པའི་བདུད་རྩི་ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། དམ་ཚིག་དང་སྡོམ་པ་ཉམས་པ་གསོ་ཞིང་སྡིག་པ་སྦྱོང་བའི་ཐབས་
ཀྱི་མཆོག་དམ་ཚིག་རྡོ་རྗེའི་བསྒོམ་བཟླས་དང་འབྲེལ་ནས་དམ་ཚིག་རྡོ་རྗེའི་
གཟུངས་སྔགས་འབུམ་སྔོན་འགྲོའི་ཆེད་གྲངས་གསོག་མཛད་པའི་ཕྱག་བཞེས་
ཡོད་པ་ལྟར་འདིའི་ངག་འདོན་ཆོ་གའི་རིམ་པ་མདོར་བསྡུས་ནག་འགྲོས་སུ་
འགོད་ན། དང་པོ་སྐྱབས་འགྲོ་སེམས་བསྐྱེད་ནི། སངས་རྒྱས་ཆོས་དང་ཚོགས་
ཀྱི་མཆོག་རྣམས་ལ། །བྱང་ཆུབ་བར་དུ་བདག་ནི་སྐྱབས་སུ་འཆི། །བདག་
གིས་སྦྱིན་སོགས་བགྱིས་པའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་
རྒྱས་འགྲུབ་པར་ཤོག ཅེས་པ་ལན་གསུམ། སེམས་ཅན་ཐམས་ཅད་བདེ་བ་
དང་བདེ་བའི་རྒྱུ་དང་ལྡན་པར་x x x x གནས་པར་གྱུར་ཅིག ཅེས་ལན་
གསུམ་གྱིས་ཚད་མེད་བཞི་བསྒོམ། འདིའི་ཉམས་ལེན་བྱེད་པ་ལ་བླ་མེད་ཀྱི་དབང་ཐོབ་པ་ཞིག་
ངེས་པར་དགོས་ལ། སྐད་ཅིག་དཀྲོང་བསྐྱེད་ནི། རང་ཉིད་སྐད་ཅིག་གིས་དཔལ་
རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་གྲི་གུག་དང་ཐོད་པ་འཛིན་པའི་
སྐུར་བཞེངས་པར་གྱུར། ཅེས་པ་སྔོན་དུ་བཏང་ནས། རང་ཉིད་ལྷར་གསལ་
ཐུགས་ཀར་པད་ཟླའི་སྟེང་། །ཧ་ལས་རལ་གྲིའི་འཆང་བཟུང་ཧས་མཚན་
པ༑ །དེ་ལས་དམ་ཚིག་རྡོ་རྗེ་སྐུ་མདོག་ལྗང་། །ལྗང་ནག་དཀར་བའི་ཞལ་
གསུམ་ཕྱག་དྲུག་པ། །དང་པོ་གཉིས་ཀྱིས་རང་འདྲའི་ཡུམ་ལ་འཁྱུད། །ལྷག་
མ་གཉིས་ཀྱིས་རྡོ་རྗེ་རལ་གྲི་དང་། །གཡོན་གཉིས་དྲིལ་བུ་དང་ནི་པདྨ་འཛིན།།
ཡབ་ཡུམ་གཉིས་ཀ་རིན་ཆེན་རྒྱན་གོས་ལྡན། །གནས་གསུམ་ཡི་གེ་གསུམ་
211



སྔོན་འགྲོའི་ཆོས་སྐོར།
མཚན་ཧཱུཾ་འོད་ཀྱིས། །དབང་ལྷས་དབང་བསྐུར་ཡབ་ལ་མི་བསྐྱོད་པ། །ཡུམ་
ལ་དོན་ཡོད་གྲུབ་པས་དབུ་བརྒྱན་ཅིང་། །ཐུགས་ཀར་ཟླ་སྟེང་སྣ་ཚོགས་
རྡོ་རྗེའི་གཏེར། །ཧ་ཡིག་ལྗང་ཁུ་སྔགས་ཀྱིས་བསྐོར་བ་ལས། །བདུད་རྩིའི་
རྒྱུན་བྱུང་རྡོ་རྗེའི་རྭ་བརྒྱུད་ནས། །ལུས་ཀུན་གང་བས་དམ་སྡོམ་ཉམས་
ཆག་ཀུན། །ནག་ཉིལ་ཕྱིར་ཐོན་སངས་ཀྱིས་དག་པར་གྱུར། ཨོཾ་ཨཱཿཔྲ་
ཛཱདྷིཀ་ཧ་ཧཱུཾ། ཞེས་པའི་སྔགས་འདི་གྲངས་གསོག་མཛད། བཟླས་དམིགས་ནི། རང་གི་
སྙིང་གའི་ལྷའི་ཐུགས་ཀའི་སྣ་ཚོགས་རྡོ་རྗེའི་ལྟེ་བར་ཧ་ལྗང་གུ བདུད་རྩི་དཀར་པོའི་རྒྱུན་ཕྲ་
མོ་ཟིལ་བ་ཁྲོམ་མེར་འཛགས་པ། མཐར་སྔགས་ཕྲེང་འོད་ཟེར་འབར་བས་བསྐོར་བ། ཐོག་
མེད་ནས་བསགས་པའི་སྡིག་སྒྲིབ་ཉེས་ལྟུང་། དམ་ཚིག་ཉམས་ཆག་རྣམས་ཀྱི་འབྲས་བུ་ངན་
འགྲོ་བཟོད་པར་དཀའ་བའི་སྡུག་བསྔལ་མྱོང་དགོས་པ་དང་། གལ་ཏེ་དེ་ལས་ཐར་ཀྱང་བྱེད་
པ་རྒྱུ་མཐུན་གྱི་འབྲས་བུར་སླར་ཡང་དམ་ཚིག་ལས་འདས་ནས་ངན་འགྲོ་ལ་སོགས་པར་སྐྱེ་
དགོས་པའི་ཉེས་དམིགས་རྣམས་དྲན་པས་འཇིགས་པ་དང་། རང་དང་མཚུངས་པའི་སེམས་
ཅན་རྣམས་ལ་སྙིང་རྗེའི་སྒོ་ནས་རང་གཞན་སེམས་ཅན་ཐམས་ཅད་ཀྱིས་ལྷག་པའི་ལྷ་མཆོག་
ཁྱེད་ལ་སྐྱབས་སུ་གསོལ་བས་མཆོག་ཐུན་གྱི་དངོས་གྲུབ་ཐམས་ཅད་ཀྱི་རྩ་བ་དམ་ཚིག་དང་
སྡོམ་པའི་མི་མཐུན་ཕྱོགས་བཅས། རང་གི་ཉེས་ལྟུང་མཐའ་དག་ད་ལྟ་ཉིད་དུ་བྱང་བར་མཛད་
དུ་གསོལ་ཞེས་པའི་མོས་གུས་ཤུགས་དྲག་དང་བཅས་དམ་ཚིག་རྡོ་རྗེའི་སྔགས་འབུམ་གྲངས་
གསོག་མཛད་དགོས། ཐུན་མཇུག་ཏུ། བདག་ནི་མི་ཤེས་རྨོངས་པ་ཡིས། །དམ་
ཚིག་ལས་ནི་འགལ་ཞིང་ཉམས། །བླ་མ་མགོན་པོས་སྐྱབས་མཛོད་ཅིག།
གཙོ་བོ་རྡོ་རྗེ་འཛིན་པ་སྟེ། །ཐུགས་རྗེ་ཆེན་པོའི་བདག་ཉིད་ཅན། །འགྲོ་
212



དམ་ཚིག་རྡོ་རྗེའི་བསྙེན་པ་གྲངས་གསོག་
བའི་གཙོ་ལ་བདག་སྐྱབས་མཆི། དམ་ཚིག་རྡོ་རྗེའི་ཞལ་ནས་རིགས་ཀྱི་བུ་
ཁྱོད་ཀྱི་སྡིག་སྒྲིབ་དང་དམ་ཚིག་ཉམས་ཆག་ཐམས་ཅད་བྱང་ཞིང་དག་གོ་
ཞེས་གསུངས་ནས་རང་ལ་ཐིམ་པས་རང་གི་སྒོ་གསུམ་དང་དམ་ཚིག་རྡོ་རྗེའི་
སྐུ་གསུང་ཐུགས་དབྱེར་མི་ཕྱེད་པར་གྱུར། ཅེས་པའི་ཆོ་ག་ཚིགས་སུ་བཅད་པ་
རྗེ་ཕ་བོང་ཁ་པའི་གསུང་འདིར་དམ་ཚིག་རྡོ་རྗེའི་བཞུགས་ཚུལ་མི་གསལ་བས་རྡོ་རྗེ་དཀྱིལ་ཀྲུང་
གིས་བཞུགས་པར་བསམ་དགོས། བཟླས་དམིགས་འདི་བློ་བཟང་འཕྲིན་ལས་ཚང་གི་གསུང་
ལས་ཟུར་འདོན་གྱིས་འདིར་ཕྱོགས་བསྒྲིགས་ཀྱིས་འགོད་པ་པོ་ནི། ༧རོང་པོ་ཆོས་རྗེའི་སྤྲུལ་
མིང་པ་བློ་བཟང་བསྟན་འཛིན་དུ་འབོད་པའོ།། །།
213



༄༅།། ཐེམ་སྐས་བརྒྱད་པ། སྔོན་འགྲོ་བདུན་པ་ཟ་བྱེད་མཁའ་
འགྲོའི་སྦྱིན་སྲེག་ཕུལ་བ་ལ་བརྟེན་ནས་ཉེས་ལྟུང་སྡིག་
སྒྲིབ་འདག་པར་བྱེད་པའི་ཆོ་ག་ཁྲོ་བོའི་རྒྱལ་
པོའི་ཐུགས་རྒྱུད་སྐུལ་བའི་མཆོད་སྦྱིན་
ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། ཟ་བྱེད་མཁའ་འགྲོའི་སྦྱིན་སྲེག་ལ་བརྟེན་ནས་ཉེས་ལྟུང་སྡིག་སྒྲིབ་
འདག་པར་བྱེད་ཐབས་ཀྱི་མཆོག་ནི། སྦྱིན་སྲེག་བྱས་པར་གྱུར་པ་ནི།།
དམྱལ་བ་ཆེན་པོར་སྐྱེ་བ་ཡི། །སྡིག་པ་དེ་ལས་ཐར་བར་འགྱུར། ཞེས་
གསུངས་པ་ལྟར་སྡིག་པ་འདག་པར་བྱེད་པའི་ཐབས་ཁྲོ་བོའི་རྒྱལ་པོ་ཟ་བྱེད་
མཁའ་འགྲོའི་སྦྱིན་སྲེག་འབུམ་སྔོན་འགྲོའི་ཚུལ་དུ་གནང་སྲོལ་ཡོད་པ་ལྟར།
དང་པོ་སྐྱབས་འགྲོ་སེམས་བསྐྱེད་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་
ལ༑ །བྱང་ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སྲེག་
ཕུལ་བའི་བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་
ཤོག ཅེས་པ་ལན་གསུམ་དང་ཐུན་མོང་མ་ཡིན་པའི་སེམས་བསྐྱེད་ནི། ཁྱད་པར་མ་
སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་ཡང་དག་པར་རྫོགས་
པའི་སངས་རྒྱས་ཀྱི་གོ་འཕང་རིན་པོ་ཆེ་ཐོབ་པར་བྱ། དེའི་ཕྱིར་དུ་རྡོ་རྗེ་
མཁའ་འགྲོའི་སྦྱིན་སྲེག་ལ་འཇུག་པར་བྱའོ། ཞེས་པ་ལན་གསུམ། རང་ཉིད་
སྐད་ཅིག་གིས་དཔལ་རྡོ་རྗེ་འཇིགས་བྱེད་ཞལ་གཅིག་ཕྱག་གཉིས་པ་གྲི་གུག་
དང་ཐོད་པ་འཛིན་པའི་སྐུར་བཞེངས་པར་གྱུར། ཅེས་པས་སྐད་ཅིག་དཀྲོང་བསྐྱེད་
བྱ༑ ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་སྭ་བྷཱ་ཝ་ཤུདྡྷཱ་སརྦ་
དྷརྨ་སྭ་བྷ་ཝ་ཤུདྡྷོ་ཉཧཾ། མེ་སྟོང་པ་ཉིད་དུ་གྱུར། སྟོང་པའི་ངང་ལས་ཡེ་
ཤེས་ཀྱི་མེ་རབ་ཏུ་འབར་བའི་དབུས་སུ་ཧཱུཾ་དང་རྡོ་རྗེ་ལས་བྱུང་བའི་ཁྲོ་བོ་རྡོ་
རྗེ་མཁའ་འགྲོ་མཐིང་ནག་ཞལ་གཅིག་ཕྱག་གཉིས་ཀྱིས་རྡོ་རྗེ་དང་དྲིལ་བུ་
217



སྔོན་འགྲོའི་ཆོས་སྐོར།
འཛིན་པས་ཧཱུྃ་མཛད་ཀྱི་ཕྱག་རྒྱ་འཆིང་བ། ཞལ་གནམ་དུ་གདངས་ཤིང་
མཆེ་བ་རྣོན་པོ་བཞི་གཙིགས་པ། ཐོད་སྐམ་ལྔའི་དབུ་རྒྱན་དང་རློན་པ་ལྔ་
བཅུའི་དོ་ཤལ་འཕྱང་བ། སྟག་ལྤགས་ཀྱི་ཤམ་ཐབས་ཅན། ཁྲོ་བོའི་ཉམས་
ཐམས་ཅད་ཡོངས་སུ་རྫོགས་པ། སྡིག་པ་འཇོམས་པ་ལ་དཔའ་བའི་ཚུལ་
གྱིས་ཟླུམ་པོར་བཞུགས་པའི་སྤྱི་བོར་ཨོཾ་དཀར་པོ། མགྲིན་པར་ཨཱཿདམར་
པོ༑ ཐུགས་ཀར་ཧཱུཾ་སྔོན་པོ། དེ་ལས་འོད་ཟེར་འཕྲོས། རང་བཞིན་གྱི་
གནས་ནས་བསྒོམས་པ་དང་འདྲ་བའི་ཡེ་ཤེས་པ་དང་དབང་ལྷ་སྤྱན་དྲངས།
ཛཧཱུྃ་བཾ་ཧོ༔ གཉིས་སུ་མེད་པར་གྱུར། དབང་གི་ལྷས་དབང་བསྐུར། མི་
བསྐྱོད་པས་དབུ་བརྒྱན་པར་གྱུར། ཨོཾ་བཛྲ་ཊཱ་ཀ་ས་པཱ་རི་ཝ་ར་ཨགྷཾ་ ནས་
ཤཔྟ་པྲ་ཏི་ཙྪ་ཧཱུྃ་སྭཱ་ཧཱའི་བར་གྱིས་མཆོད། མི་བསྐྱོད་རྡོ་རྗེ་ཡེ་ཤེས་ཆེ། །རྡོ་རྗེ་
དབྱིངས་ནི་མཁས་པ་ཆེ། །རྡོ་རྗེ་གསུམ་མཆོག་དཀྱིལ་འཁོར་གསུམ། །རྡོ་
རྗེ་མཁའ་འགྲོ་ལ་ཕྱག་འཚལ། རང་ཐ་མལ་དུ་གནས་པའི་སྙིང་གར་སྡིག་
པའི་ས་བོན་བཾ་ནག་པོ། ལྟེ་བར་རཾ་ལས་མེའི་དཀྱིལ་འཁོར་དམར་པོ། རྐང་
མཐིལ་གཉིས་སུ་ཡཾ་ལས་རླུང་གི་དཀྱིལ་འཁོར་སྔོན་པོ། པཾ་ལས་འོད་ཟེར་
འཕྲོས་སྒོ་གསུམ་གྱི་སྡིག་སྒྲིབ་ཐམས་ཅད་འོད་ཟེར་ནག་པོའི་རྣམ་པར་བཀུག་
སྟེ་པཾ་ལ་ཐིམ། འོག་གི་རླུང་གཡོས་རྐང་མཐིལ་ནས་ཞུགས་ཏེ་ལྟེ་བའི་མེ་
སྦྱར། མེའི་འོད་ཟེར་གྱིས་པོ་དེད་ནས་སྣ་སྒོར་ཐོན་པ་སྡིག་པ་རྭ་ཅན་གྱི་
རྣམ་པར་གྱུར་ནས་ཏིལ་ནག་པོ་ལ་ཐིམ་ཞིང་། ཏིལ་ཁྲོ་བོའི་ཞལ་དུ་གསོལ་
བར་གྱུར། ཨོཾ་བཛྲ་ཊཱ་ཀ་ཁ་ཁ་ཁཱ་ཧི་ཁཱ་ཧི་སརྦ་པཱ་པཾ་ད་ཧ་ན་བྷསྨི་ཀུ་རུ་སྭཱ་
218



ཟ་བྱེད་མཁའ་འགྲོའི་སྦྱིན་སྲེག
ཧ༑ ཞེས་པས་མཚམས་མཚམས་སུ། ཏིལ་ནག་མེ་ལ་འབུལ་བཞིན་སྔགས་འདི་འབུམ་
གྲངས་གསོག་མཛད་དགོས། བདག་གི་ཚེ་རབས་འཁོར་བ་ཐོག་མ་མེད་པ་ནས་
བསགས་པའི་སྡིག་པ་དང་སྒྲིབ་པ་དང་དམ་ཚིག་ཉམས་ཆག་ཐམས་ཅད་ཤནྟཾ་
ཀུ་རུ་སྭཱ་ཧཱ། ཞེས་པའི་སྤེལ་ཚིག་སྦྱོར་བ་ལན་འགའ་ཤས་ཞེས་པའི་སྤེལ་ཚིག་གང་མང་
རེ་ཐུན་འཇོག་ཁར། ཨོཾ་བཛྲ་ཌཱ་ཀ་ས་པཱ་རི་ཝ་ར་ཨགྷཾ་ ནས་ ཤཔྟ་པྲ་ཏི་ཙྪ་ཧཱུཾ་
སྭཱ་ཧཱ། ཞེས་པས་མཆོད། བསྟོད་པ་ནི། ཡེ་ཤེས་མེ་དཔུང་འབར་བའི་དབུས་
ཉིད་ན། །མིག་སྨན་ལྟར་གནག་སྲིན་པོ་ཁྲོས་པའི་སྐུ། །དྲན་པ་ཙམ་གྱིས་
བདུད་དང་སྡིག་སྒྲིབ་ཀུན། །འཇོམས་མཛད་རྡོ་རྗེ་མཁའ་འགྲོ་ལ་ཕྱག་འཚལ།
བཟོད་གསོལ་ནི། མ་རྙེད་ཡོངས་སུ་མ་ཤེས་དང་། །གང་ཡང་ནུས་པ་མ་མཆིས་
པ༑ །འདིར་ནི་བྱ་བ་གང་བགྱིས་པ། །དེ་ཀུན་ཁྱེད་ཀྱིས་བཟོད་མཛོད་རིགས།།
ཡེ་ཤེས་པ་རང་བཞིན་གྱི་གནས་སུ་གཤེགས་དམ་ཚིག་པ་མེ་འབར་བའི་རྣམ་
པར་གྱུར། དགེ་བ་འདི་ཡིས་ཚེ་རབས་ཐམས་ཅད་དུ། །མ་ནོར་ལམ་སྟོན་
ཐེག་མཆོག་བཤེས་གཉེན་གྱིས། །འབྲལ་བ་མེད་པར་རྗེས་སུ་འཛིན་པ་དང་།།
གསུང་གི་བདུད་རྩི་ངོམས་མེད་འཐུང་བར་ཤོག །དེ་ཡི་མཐུ་ལས་ངེས་འབྱུང་
བྱང་ཆུབ་སེམས། །ཡང་དག་ལྟ་དང་ཕྱིན་དྲུག་རིམ་པ་གཉིས། །འཁོར་
དང་བཅས་པའི་ཉམས་ལེན་མཐར་ཕྱིན་ཏེ། །སྟོབས་བཅུ་མངའ་བའི་གོ་
འཕང་མྱུར་ཐོབ་ཤོག །བསླུ་མེད་བླ་མ་དཀོན་མཆོག་བྱིན་རླབས་དང་། །ཆོས་
དབྱིངས་མི་འགྱུར་རྟེན་འབྲེལ་བསླུ་མེད་མཐུས། །བདག་གི་ལེགས་སྨོན་
གྲུབ་ནས་རྣམ་མཁྱེན་གྱི། །སངས་རྒྱས་མྱུར་དུ་ཐོབ་པའི་བཀྲ་ཤིས་ཤོག
219



༄༅།། འཕགས་མཆོག་ཐུགས་རྗེ་ཆེན་པོའི་བསྙེན་ཆེན་གྱི་སྔོན་འགྲོར་
བརྐྱང་ཕྱག་འབུམ་འཚལ་བའི་ཕྱག་བཞེས་ཡོད་པ་ལྟར། ལུས་བསྲངས་
ཐལ་སྦྱར་ཡན་ལག་ལྔ། །ས་གཏུགས་ཕྱག་གཅིག་བསོད་ནམས་གཞི། ཞེས་
གསུངས་པ་ལྟར་ལུས་ཀྱི་སྒོ་ནས་བསོད་ནམས་ཁྱད་པར་ཅན་ཞིག་གསོག་
པ་ལ་ཕྱག་འཚལ་ཚུལ་ཤེས་པ་འདི་གནད་ཤིན་དུ་ཆེ་བས་དེ་ནི་བླ་མ་དམ་
པའི་མན་ངག་ལས་མཁྱེན་པར་མཛད་དགོས། ཕྱག་འབུམ་འཚལ་བའི་
སྐབས་ཀྱི་ཆོ་ག་ངག་འདོན་གྱི་རིམ་པ་དམ་པ་གོང་མ་རྣམས་ཀྱི་ཕྱག་བཞེས་
བཞིན་ནག་འགྲོས་སུ་འགོད་པར། དང་པོ་སྟན་ལ་འཁོད་ནས་སྐྱབས་འགྲོ་སེམས་
བསྐྱེད་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་
བར་དུ་བདག་ནི་སྐྱབས་སུ་མཆི། །བདག་གིས་ཕྱག་འཚལ་སྒྲིབ་སྦྱོང་བསོད་
ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ཅེས་པ་ལན་
གསུམ། སེམས་ཅན་ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་
ཅིག སེམས་ཅན་ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་
བར་གྱུར་ཅིག སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་
མི་འབྲལ་བར་གྱུར་ཅིག སེམས་ཅན་ཐམས་ཅད་ཉེ་རིང་ཆགས་སྡང་གཉིས་
དང་བྲལ་བའི་བཏང་སྙོམས་ལ་གནས་པར་གྱུར་ཅིག ཅེས་པ་ལན་གསུམ་གྱིས་
ཚད་མེད་བཞི་བསྒོམས་ལ་ཚོགས་ཞིང་སྤྱན་འདྲེན་པའི་ཡུལ་ས་གཞི་བྱིན་གྱིས་བརླབས་པ་ནི།
ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་པ་དང་། །ལག་
223



སྔོན་འགྲོའི་ཆོས་སྐོར།
མཐིལ་ལྟར་མཉམ་བཻཌཱུརྱའི། །རང་བཞིན་འཇམ་པོར་གནས་གྱུར་ཅིག ཅེས་
པ་ལན་གཅིག སྐྱབས་ཡུལ་གསལ་འདེབས་པ་ནི། མདུན་གྱི་ནམ་མཁར་སེངྒེ་ཆེན་
པོ་བརྒྱད་ཀྱིས་བཏེགས་པའི་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ་
པདྨ་འདབ་མ་མང་པོ་རིམ་པ་བདུན་བརྩེགས་སུ་ཡོད་པའི་འདབ་མ་ཐམས་
ཅད་ཀྱི་སྟེང་དུ་ཟླ་གདན། དབུས་ཀྱི་ལྟེ་བར་པདྨ། ཉི་མ། ཟླ་བའི་གདན་
གསུམ་བརྩེགས་ལ་བླ་མ་དང་ངོ་བོ་ཐ་མི་དད་པའི་རྒྱལ་བ་རྡོ་རྗེ་འཆང་ཡབ་
ཡུམ། འདབ་མ་རིམ་པ་དང་པོ་ལ་ཆོས་འདི་བརྒྱུད་པའི་རྩ་བརྒྱུད་ཀྱི་བླ་
མ་རྣམས་དང་། གཉིས་པ་ལ་ཆོས་འབྲེལ་དངོས་ཐོབ་གྱི་བླ་མ། གསུམ་
པ་ལ་འཕགས་པ་ཐུགས་རྗེ་ཆེན་པོ་གཙོ་བོར་གྱུར་པའི་ཡི་དམ་རྒྱུད་སྡེ་བཞིའི་
ལྷ་ཚོགས། བཞི་པ་ལ་བསྐལ་བཟང་གི་སངས་རྒྱས་སྟོང་དང་དེ་བཞིན་
གཤེགས་པ་སངས་རྒྱས་སོ་ལྔ། སྨན་བླ་བདེ་གཤེགས་བརྒྱད་སོགས་སྤྲུལ་
པའི་སྐུའི་རྣམ་པ་ཅན་གྱི་སངས་རྒྱས། ལྔ་པ་ལ་བྱང་ཆུབ་སེམས་དཔའི་
ཚོགས། དྲུག་པ་ལ་ཉན་ཐོས་དང་རང་རྒྱལ། བདུན་པ་ལ་དཔའ་བོ་མཁའ་
འགྲོ་ཆོས་སྐྱོང་སྲུང་མའི་ཚོགས་དང་བཅས་པ་རང་ལ་ཐུགས་བརྩེ་ཞིང་དགྱེས་
པའི་ཚུལ་གྱིས་བཞུགས་པར་གྱུར། སྤྱན་འདྲེན་པ་ནི། མ་ལུས་སེམས་ཅན་
ཀུན་གྱི་མགོན་གྱུར་ཅིང་། །བདུད་སྡེ་དཔུང་བཅས་མི་བཟད་འཇོམས་མཛད་
ལྷ༑ །དངོས་རྣམས་མ་ལུས་ཡང་དག་མཁྱེན་གྱུར་པའི། །བཅོམ་ལྡན་
འཁོར་བཅས་གནས་འདིར་གཤེགས་སུ་གསོལ། ཞེས་པས་སྤྱན་དྲངས། ཡིན་
ལག་བདུན་གྱི་སྒོ་ནས་ཚོགས་གསོག་པ་ནི། བླ་མ་མཆོག་དང་ཕྱག་འོས་ཐམས་ཅད་
224



ཕྱག་འབུམ་འཚལ་བའི་སྐབས་ཀྱི་ངག་འདོན་ཆོ་ག་
ལ༑ །ཞིང་རྡུལ་གྲངས་དང་མཉམ་པའི་ལུས་བཏུད་དེ། །ཡོན་ཏན་བརྗོད་
པའི་ངག་གིས་བསྟོད་བྱེད་ཅིང་། །ལྷག་བསམ་གུས་པའི་ཡིད་ཀྱིས་ཕྱག་
འཚལ་ལོ། །མཆོད་ཡོན་ཞབས་བསིལ་མེ་ཏོག་བདུག་སྤོས་དང་། །སྣང་
གསལ་དྲི་ཆབ་ཞལ་ཟས་རོལ་མོའི་སྒྲ། །འདོད་ཡོན་རིན་ཆེན་བཀྲ་ཤིས་
རྟགས་རྫས་སོགས། །དངོས་བཤམས་ཡིད་སྤྲུལ་མཆོད་སྤྲིན་རྒྱ་མཚོས་
མཆོད། །རབ་ཡངས་དཀར་དམར་དུམ་བུ་གཅིག་པུའི་སྣོད། །བ་ཁྱི་གླང་
རྟ་མི་ཡི་ཤ་ལྔ་དང་། །དྲི་ཀླད་ཁུ་ཁྲག་ཆུ་སྟེ་བདུད་རྩི་ལྔ། །སྦྱངས་བསྒྱུར་
སྤེལ་བའི་ཨ་མྲྀ་ཏ་ཡིས་མཆོད། །ཟླ་བཞིན་ཨུཏྤལ་མིག་ལ་བིམ་པའི་མཆུ།།
མུ་ཏིག་ཚེམས་ཕྲེང་ལྕག་ཕྲན་སྐེད་སྐབས་ཅན། །རོ་སྨད་ནུ་འབུར་རབ་
རྒྱས་སྨིན་ལེགས་གཟུགས། །ཏིང་འཛིན་པིར་གྱིས་བྲིས་ཏེ་གུས་པས་འབུལ།།
རྡོ་རྗེ་པདྨ་སྦྱར་བའི་སྙོམས་འཇུག་ལས། །བྱུང་བའི་ལྷན་སྐྱེས་བདེ་བས་མྱོས་
པའི་ཐུགས། །ཆོས་ཀུན་བདེན་པས་སྟོང་པའི་དབྱིངས་ཉིད་དང་། །དབྱེར་
མེད་བྱང་ཆུབ་སེམས་ཀྱིས་མཆོད་པར་བགྱི། །སྡིག་པ་གང་བགྱིས་ནོངས་
ཤིང་སྡོམ་པས་བཤགས། །སྲིད་ཞིའི་དགེ་ལ་དགའ་བས་རྗེས་ཡི་རང་། །ཆོས་
འཁོར་སྐོར་བཞིན་འགྲོ་བའི་དོན་ལ་བཞུགས། །དགེ་བ་ཅི་བསགས་བྱང་
ཆུབ་ཆེན་པོར་བསྔོ། ཞེས་པས་ཡན་ལག་བདུན་པ་བྱ། ཡང་ན་བཟང་སྤྱོད་སྨོན་ལམ་
ལས་འབྱུང་བའི་ཡན་ལག་བདུན་པ། ཇི་སྙེད་སུ་དག་ཕྱོགས་བཅུའི་འཇིག་རྟེན་ན།
ཞེས་པ་ནས། ཐམས་ཅད་བདག་གིས་བྱང་ཆུབ་ཆེན་པོར་བསྔོ། ཞེས་པ་འདི་
གསུང་ནའང་འགྲིག རྗེ་ཐམས་ཅད་མཁྱེན་པས་འོལ་ཁར་ལྟུང་བཤགས་དང་འབྲེལ་ནས་བརྐྱང་
225



སྔོན་འགྲོའི་ཆོས་སྐོར།
ཕྱག་མཛད་པའི་རྣམ་ཐར་ཡོད་པ་བཞིན་འདིའི་རྗེས་སུ་ཞུགས་ནས་རང་ཅག་རྣམས་ཀྱིས་ཀྱང་
གཉེན་པོ་སྟོབས་བཞི་ཚང་བའི་བཤགས་པ་ལྟུང་བཤགས་ཞེས་གྲགས་པའི་ཕུང་པོ་གསུམ་པའི་
མདོ་འདི་གསུང་བཞིན་རྐྱང་ཕྱག་གྲངས་གསོག་བྱེད་པའི་ཐོག་མར་ཕྱག་སྟོང་འགྱུར་གྱི་སྔགས།
ཨོཾ་ན་མོ་མཉྫུ་ཤྲཱི་ཡེ། ན་མ་སཱ་ཤྲཱི་ཡེ། ན་མ་ཨུཏྟམ་ཤྲཱི་ཡེ་སྭཱ་ཧཱ། ཞེས་པ་
ལན་ཉེར་གཅིག་ཙམ་བརྗོད་ནས་ཡར་ལངས་ཏེ་ཕྱག་འཚལ་བཞིན་དུ་ལྟུང་བཤགས་འདོན་ཐུབ་
ན་ལེགས། ལྟུང་བཤགས་ནི། དུས་རྟག་ཏུ་བླ་མ་ལ་སྐྱབས་སུ་མཆིའོ། སངས་
རྒྱས་ལ་སྐྱབས་སུ་མཆིའོ། ཆོས་ལ་སྐྱབས་སུ་མཆིའོ། དགེ་འདུན་ལ་སྐྱབས་
སུ་མཆིའོ། ཞེས་པ་ཡན་གྱིས་སྟོབས་བཞི་ལས། དང་པོ། རྟེན་གྱི་སྟོབས། བཅོམ་ལྡན་
འདས་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་དཔལ་རྒྱལ་བ་ཤཱཀྱ་ཐུབ་པ་ལ་ཕྱག་འཚལ་ལོ། དེ་བཞིན་གཤེགས་པ་རྡོ་
རྗེ་སྙིང་པོས་རབ་ཏུ་འཇོམས་པ་ལ་ཕྱག་འཚལ་ལོ། དེ་བཞིན་གཤེགས་པ་རིན་
ཆེན་འོད་འཕྲོ་ལ་ཕྱག་འཚལ་ལོ། དེ་བཞིན་གཤེགས་པ་ཀླུ་དབང་གི་རྒྱལ་པོ་
ལ་ཕྱག་འཚལ་ལོ། དེ་བཞིན་གཤེགས་པ་དཔའ་བོའི་སྡེ་ལ་ཕྱག་འཚལ་ལོ། དེ་
བཞིན་གཤེགས་པ་དཔལ་དགྱེས་ལ་ཕྱག་འཚལ་ལོ། དེ་བཞིན་གཤེགས་པ་རིན་
ཆེན་མེ་ལ་ཕྱག་འཚལ་ལོ། དེ་བཞིན་གཤེགས་པ་རིན་ཆེན་ཟླ་འོད་ལ་ཕྱག་འཚལ་
ལོ༑ དེ་བཞིན་གཤེགས་པ་མཐོང་བ་དོན་ཡོད་ལ་ཕྱག་འཚལ་ལོ། དེ་བཞིན་
གཤེགས་པ་རིན་ཆེན་ཟླ་བ་ལ་ཕྱག་འཚལ་ལོ། དེ་བཞིན་གཤེགས་པ་དྲི་མ་མེད་
པ་ལ་ཕྱག་འཚལ་ལོ། དེ་བཞིན་གཤེགས་པ་དཔལ་སྦྱིན་ལ་ཕྱག་འཚལ་ལོ། དེ་
བཞིན་གཤེགས་པ་ཚངས་པ་ཕྱག་འཚལ་ལོ། དེ་བཞིན་གཤེགས་པ་ཚངས་
226



ཕྱག་འབུམ་འཚལ་བའི་སྐབས་ཀྱི་ངག་འདོན་ཆོ་ག
པས་བྱིན་ལ་ཕྱག་འཚལ་ལོ། དེ་བཞིན་གཤེགས་པ་ཆུ་ལྷ་ལ་ཕྱག་འཚལ་ལོ།
དེ་བཞིན་གཤེགས་པ་ཆུ་ལྷའི་ལྷ་ལ་ཕྱག་འཚལ་ལོ། དེ་བཞིན་གཤེགས་པ་དཔལ་
བཟང་ལ་ཕྱག་འཚལ་ལོ། དེ་བཞིན་གཤེགས་པ་ཙན་དན་དཔལ་ལ་ཕྱག་འཚལ་
ལོ༑ དེ་བཞིན་གཤེགས་པ་གཟི་བརྗིད་མཐའ་ཡས་ལ་ཕྱག་འཚལ་ལོ། དེ་
བཞིན་གཤེགས་པ་འོད་དཔལ་ལ་ཕྱག་འཚལ་ལོ། དེ་བཞིན་གཤེགས་པ་མྱ་
ངན་མེད་པའི་དཔལ་ལ་ཕྱག་འཚལ་ལོ། དེ་བཞིན་གཤེགས་པ་སྲེད་མེད་ཀྱི་
བུ་ལ་ཕྱག་འཚལ་ལོ། དེ་བཞིན་གཤེགས་པ་མེ་ཏོག་དཔལ་ལ་ཕྱག་འཚལ་ལོ།
དེ་བཞིན་གཤེགས་པ་ཚངས་པའི་འོད་ཟེར་རྣམ་པར་རོལ་པས་མངོན་པར་མཁྱེན་
པ་ལ་ཕྱག་འཚལ་ལོ། དེ་བཞིན་གཤེགས་པ་པདྨའི་འོད་ཟེར་རྣམ་པར་རོལ་
པས་མངོན་པར་མཁྱེན་པ་ལ་ཕྱག་འཚལ་ལོ། དེ་བཞིན་གཤེགས་པ་ནོར་དཔལ་
ལ་ཕྱག་འཚལ་ལོ། དེ་བཞིན་གཤེགས་པ་དྲན་པའི་དཔལ་ལ་ཕྱག་འཚལ་ལོ།
དེ་བཞིན་གཤེགས་པ་མཚན་དཔལ་ཤིན་ཏུ་ཡོངས་གྲགས་ལ་ཕྱག་འཚལ་ལོ།
དེ་བཞིན་གཤེགས་པ་དབང་པོའི་ཏོག་གི་རྒྱལ་མཚན་གྱི་རྒྱལ་པོ་ལ་ཕྱག་འཚལ་
ལོ༑ དེ་བཞིན་གཤེགས་པ་ཤིན་ཏུ་རྣམ་པར་གནོན་པའི་དཔལ་ལ་ཕྱག་འཚལ་
ལོ༑ དེ་བཞིན་གཤེགས་པ་གཡུལ་ལས་ཤིན་ཏུ་རྣམ་པར་རྒྱལ་བ་ལ་ཕྱག་འཚལ་
ལོ༑ དེ་བཞིན་གཤེགས་པ་རྣམ་པར་གནོན་པས་གཤེགས་པའི་དཔལ་ལ་ཕྱག་
འཚལ་ལོ། དེ་བཞིན་གཤེགས་པ་ཀུན་ནས་སྣང་བ་བཀོད་པའི་དཔལ་ལ་ཕྱག་
འཚལ་ལོ། དེ་བཞིན་གཤེགས་པ་རིན་ཆེན་པདྨོས་རྣམ་པར་གནོན་པ་ལ་ཕྱག་
འཚལ་ལོ། དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་
227



སྔོན་འགྲོའི་ཆོས་སྐོར།
སངས་རྒྱས་རིན་པོ་ཆེ་དང་པདྨ་རབ་ཏུ་བཞུགས་པ་རི་དབང་གི་རྒྱལ་པོ་ལ་ཕྱག་
འཚལ་ལོ། དེ་དག་ལ་སོགས་པའི་ཕྱོགས་བཅུའི་འཇིག་རྟེན་གྱི་ཁམས་ཐམས་
ཅད་ན་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་བཅོམ་ལྡན་འདས་གང་ཇི་སྙེད་ཅིག་བཞུགས་ཏེ་འཚོ་ཞིང་གཞེས་པའི་སངས་
རྒྱས་བཅོམ་ལྡན་འདས་དེ་དག་ཐམས་ཅད་བདག་ལ་དགོངས་སུ་གསོལ། གཉིས་
པ་གཉེན་པོ་ཀུན་ཏུ་སྤྱོད་པའི་སྟོབས་ནི། བདག་གི་སྐྱེ་བ་འདི་དང་། སྐྱེ་བ་ཐོག་མའི་
ཐ་མ་མ་མཆིས་པ་ནས་འཁོར་བ་ན་འཁོར་བའི་སྐྱེ་གནས་ཐམས་ཅད་དུ་སྡིག་
པའི་ལས་བགྱིས་པ་དང་། བགྱིད་དུ་བསྩལ་པ་དང་། བགྱིས་པ་ལ་རྗེས་སུ་
ཡི་རང་བའམ་མཆོད་རྟེན་གྱི་དཀོར་རམ། དགེ་འདུན་གྱི་དཀོར་རམ། ཕྱོགས་
བཅུའི་དགེ་འདུན་གྱི་དཀོར་འཕྲོག་པ་དང་། འཕྲོག་ཏུ་བཅུག་པ་དང་། ཕྲོགས་
པ་ལ་རྗེས་སུ་ཡི་རང་བའམ། མཚམས་མ་མཆིས་པ་ལྔའི་ལས་བགྱིས་པ་དང་།
བགྱིད་དུ་བསྩལ་པ་དང་། བགྱིས་པ་ལ་རྗེས་སུ་ཡི་རང་བའམ། མི་དགེ་བ་
བཅུའི་ལས་ཀྱི་ལམ་ཡང་དག་པར་བླང་བ་ལ་ཞུགས་པ་དང་། འཇུག་ཏུ་བསྩལ་
པ་དང་། ཞུགས་པ་ལ་རྗེས་སུ་ཡི་རང་བའམ། ལས་ཀྱི་སྒྲིབ་པ་གང་གིས་བསྒྲིབས་
ནས་བདག་སེམས་ཅན་དམྱལ་བར་མཆི་བའམ། དུད་འགྲོའི་སྐྱེ་གནས་སུ་མཆི་
བའམ། ཡི་དྭགས་ཀྱི་ཡུལ་དུ་མཆི་བའམ། ཡུལ་མཐའ་འཁོབ་ཏུ་སྐྱེ་བའམ།
ཀླ་ཀློར་སྐྱེ་བའམ། ལྷ་ཚེ་རིང་པོ་རྣམས་སུ་སྐྱེ་བའམ། དབང་པོ་མ་ཚང་བར་
འགྱུར་བའམ། ལྟ་བ་ལོག་པར་འཛིན་པར་འགྱུར་བའམ། སངས་རྒྱས་འབྱུང་
བ་ལ་མཉེས་པར་མི་བགྱིད་པར་འགྱུར་བའི་ལས་ཀྱི་སྒྲིབ་པ་གང་ལགས་པ་དེ་
228



ཕྱག་འབུམ་འཚལ་བའི་སྐབས་ཀྱི་ངག་འདོན་ཆོ་ག
དག་ཐམས་ཅད་སངས་རྒྱས་བཅོམ་ལྡན་འདས་ཡེ་ཤེས་སུ་གྱུར་པ། སྤྱན་དུ་
གྱུར་པ། དཔང་དུ་གྱུར་པ། ཚད་མར་གྱུར་པ། མཁྱེན་པས་གཟིགས་པ་དེ་
དག་གི་སྤྱན་སྔར་མཐོལ་ལོ། འཆགས་སོ། མི་འཆབ་བོ། མི་སྦེད་དོ། གསུམ་
པ་རྣམ་པར་སུན་འབྱིན་པའི་སྟོབས་ནི། སླན་ཆད་ཀྱང་གཅོད་ཅིང་སྡོམ་པར་བགྱིད་
ལགས་སོ། བཞི་པ་ཉེས་པ་ལས་སླར་ལྡོག་པའི་སྟོབས་ནི། སངས་རྒྱས་བཅོམ་ལྡན་
འདས་དེ་དག་ཐམས་ཅད་བདག་ལ་དགོངས་སུ་གསོལ། བདག་གིས་སྐྱེ་བ་
འདི་དང་། སྐྱེ་བ་ཐོག་མའི་ཐ་མ་མ་མཆིས་པ་ནས་འཁོར་བ་ན་འཁོར་བའི་
སྐྱེ་གནས་གཞན་དག་ཏུ་སྦྱིན་པ་ཐ་ན་དུད་འགྲོའི་སྐྱེ་གནས་སུ་སྐྱེས་པ་ལ་ཟས་
ཁམ་གཅིག་ཙམ་བསྩལ་པའི་དགེ་བའི་རྩ་བ་གང་ལགས་པ་དང་། བདག་གིས་
ཚུལ་ཁྲིམས་བསྲུངས་པའི་དགེ་བའི་རྩ་བ་གང་ལགས་པ་དང་། བདག་གིས་
ཚངས་པར་སྤྱད་པའི་དགེ་བའི་རྩ་བ་གང་ལགས་པ་དང་། བདག་གིས་བྱང་
ཆུབ་མཆོག་ཏུ་སེམས་བསྐྱེད་པའི་དགེ་བའི་རྩ་བ་གང་ལགས་པ་དང་། བདག་
གིས་བླ་ན་མེད་པའི་ཡེ་ཤེས་ཀྱི་དགེ་བའི་རྩ་བ་གང་ལགས་པ་དེ་དག་ཐམས་ཅད་
གཅིག་ཏུ་བསྡུས་ཤིང་བཟླུམས་ཏེ་བསྡོམས་ནས་བླ་ན་མ་མཆིས་པ་དང་། གོང་
ན་མ་མཆིས་པ་དང་། གོང་མའི་ཡང་གོང་མ། བླ་མའི་ཡང་བླ་མར་ཡོངས་
སུ་བསྔོ་བས་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་ཡོངས་སུ་བསྔོ་
བར་བགྱིའོ། ཇི་ལྟར་འདས་པའི་སངས་རྒྱས་བཅོམ་ལྡན་འདས་རྣམས་ཀྱིས་
ཡོངས་སུ་བསྔོས་པ་དང་། ཇི་ལྟར་མ་བྱོན་པའི་སངས་རྒྱས་བཅོམ་ལྡན་འདས་
རྣམས་ཀྱིས་ཡོངས་སུ་བསྔོ་བར་འགྱུར་བ་དང་། ཇི་ལྟར་ད་ལྟར་བཞུགས་པའི་
་，
229



སྔོན་འགྲོའི་ཆོས་སྐོར།
སངས་རྒྱས་བཅོམ་ལྡན་འདས་རྣམས་ཀྱིས་ཡོངས་སུ་བསྔོ་བར་མཛད་པ་དེ་
བཞིན་དུ་བདག་གིས་ཀྱང་ཡོངས་སུ་བསྔོ་བར་བགྱིའོ། ཞེས་པའི་བར་ཕྱིན་དྲུག་གིས་
བསྡུས་པའི་དགེ་རྩ་ཐམས་ཅད་བླ་མེད་བྱང་ཆུབ་ཐོབ་པའི་རྒྱུར་བསྔོ་བ། སྡིག་པ་ཐམས་ཅད་
ནི་སོ་སོར་བཤགས། བསོད་ནམས་ཐམས་ཅད་ལ་ནི་རྗེས་སུ་ཡི་རང་ངོ་། སངས་
རྒྱས་ཐམས་ཅད་ལ་ནི་བསྐུལ་ཞིང་གསོལ་བ་འདེབས་སོ། བདག་གིས་བླ་ན་
མེད་པའི་ཡེ་ཤེས་ཀྱི་མཆོག་དམ་པ་ཐོབ་པར་གྱུར་ཅིག ཅེས་པའི་བར་གྱིས་སྟོབས་
བཞི་པོ་ཕུང་པོ་གསུམ་དུ་བསྡུས་ནས་བསྟན། མི་མཆོག་རྒྱལ་བ་གང་དག་ད་ལྟར་
བཞུགས་པ་དང་། །གང་དག་འདས་པ་དག་དང་དེ་བཞིན་གང་མ་བྱོན།།
ཡོན་ཏན་བསྔགས་པ་མཐའ་ཡས་རྒྱ་མཚོ་འདྲ་ཀུན་ལ། །ཐལ་མོ་སྦྱར་བར་
བགྱིས་ཏེ་སྐྱབས་སུ་ཉེ་བར་མཆིའོ། ཞེས་པ་ཡན་གྱིས་དེ་གསུམ་བརྟན་པར་བྱེད་པ།
ཞེས་པའི་ལྟུང་བཤགས་སམ་ཕུང་པོ་གསུམ་པའི་མདོ་འདི་ཡང་ཡང་གསུང་བ་དང་འབྲེལ་ནས་
ཕྱག་གྲངས་གསོག་མཛད་པ་ནི་དམ་པ་གོང་མ་རྣམས་ཀྱི་ཕྱག་བཞེས་ཡིན། ཕྱག་གྲངས་གསོག་
ནི་ཐུན་དེའི་མཇུག་བསྡུ་བའི་སྐབས་ཀྱི་སྨོན་ལམ་ནི། ཐོག་མ་མེད་ནས་དུག་གསུམ་
དབང་གྱུར་ཏེ། །བླ་མ་མཆོག་གསུམ་དྲིན་ཅན་ཕ་མ་དང་། །ཉམ་ཐག་
འགྲོ་ལ་གནོད་འཚེ་བགྱིས་པ་སོགས། །མི་བཟད་སྡིག་པའི་ཚོགས་རྣམས་
བྱང་གྱུར་ཅིག །སྡོམ་གསུམ་བཅས་པའི་མཚམས་ལས་འདས་ཤིང་འགལ།།
དད་ཟས་གཤིན་ཟས་བག་མེད་སྤྱོད་པ་སོགས། །ཉེས་ལྟུང་དྲི་མ་མ་ལུས་
བྱང་གྱུར་ཅིག ཅེས་དང་། བླ་མ་རྒྱལ་བ་སྲས་བཅས་བདག་ལ་དགོངས།།
བདག་ཅག་བག་མེད་ཉོན་མོངས་དབང་སོང་བས། །མནའ་ཟོས་ཉེས་ཀུན་
230



I
ཕྱག་འབུམ་འཚལ་བའི་སྐབས་ཀྱི་ངག་འདོན་ཆོ་ག
བཤགས་ཤིང་སྡོམ་བགྱིད་ན། །ཐུགས་རྗེའི་བདུད་རྩིས་བྱང་ཞིང་དག་པར་
མཛོད། ཅེས་དང་། འདི་ལྟར་བགྱིས་པའི་རྣམ་དཀར་དགེ་བའི་མཐུས། །བདག་
ལ་དྲིན་གྱིས་བསྐྱངས་པའི་ཕ་མ་དང་། །སེམས་བསྐྱེད་ཞུས་པའི་བླ་མ་སློབ་
དཔོན་དང་། །དམ་ཚིག་གཅིག་པའི་རྡོ་རྗེའི་སྤུན་རྣམས་དང་། །རྒྱུ་ཟས་
འབྲེལ་བ་ཡོད་པའི་མི་རྣམས་དང་། །བཞོན་ཁལ་སྲོག་གཅོད་འོ་ཞོ་འཐུང་
བ་དང་། །ཤ་ཁྲག་ཟོས་པའི་དུད་འགྲོ་མ་ལུས་པ། །མྱུར་དུ་སངས་རྒྱས་
གོ་འཕང་ཐོབ་པར་ཤོག ཅེས་དང་། བྱང་ཆུབ་སེམས་མཆོག་རིན་པོ་ཆེ། །མ་
སྐྱེས་པ་རྣམས་སྐྱེ་གྱུར་ཅིག །སྐྱེས་པ་ཉམས་པ་མེད་པར་ཡང་། །གོང་
ནས་གོང་དུ་འཕེལ་བར་ཤོག ཅེས་དང་། སྟོང་ཉིད་ལྟ་བ་རིན་པོ་ཆེ། །མ་
སྐྱེས་པ་རྣམས་x x xའཕེལ་བར་ཤོག ཅེས་དང་། ཁྲིམས་ཀྱི་ཚུལ་ཁྲིམས་
སྐྱོན་མེད་ཅིང་། །ཚུལ་ཁྲིམས་x x x འཕེལ་བར་ཤོག ཅེས་དང་། རྨད་
བྱུང་སྲས་བཅས་རྒྱལ་བའི་བྱིན་རླབས་དང་། །རྟེན་འབྲེལ་བསླུ་བ་མེད་
x x xའགྲུབ་པར་ཤོག ཅེས་ཕྱག་འབུམ་འཚལ་བའི་སྐབས་ཀྱི་ཆོ་ག་ངག་འདོན་གྱི་
རིམ་པ་འདིའང་ཕྱོགས་བསྒྲིགས་བྱེད་པོ་༧རོང་པོ་ཆོས་རྗེ་ཀིརྟི་སྤྲུལ་མིང་པའོ།། །།
231



༄༅།། ཐེམ་སྐས་བཅུ་པ། སྔོན་འགྲོ་དགུ་པ་མཆོད་པ་
འབུམ་གྲངས་གསོག་སྐབས་ཀྱི་ངག་འདོན་མཆོད་ཆོག་
བསོད་ནམས་གཡུར་དུ་ཟ་བའི་དཔག་བསམ་
ལྗོན་པ་ཞེས་བྱ་བ་བཞུགས་སོ། །
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། འཕགས་མཆོག་ཐུགས་རྗེ་ཆེན་པོའི་བསྙེན་ཆེན་གྱི་སྔོན་འགྲོ་ཡོན་
ཆབ་སོགས་མཆོད་པ་གང་ཡང་རུང་བ་འབུམ་གྲངས་གསོག་གནང་བའི་ཕྱག་
བཞེས་ཡོད་པ་ལྟར་ཕྱག་ལེན་དང་འདོན་ཆོག་རྒྱས་པ་ནི་ཡིག་ཆུང་ཁག་ནས་
མཁྱེན་པར་འགྱུར་ལ། འདིར་རྗེ་གསེར་ཁང་པ་ཡབ་སྲས་ཀྱི་ཕྱག་བཞེས་
ལྟར་ཡོན་ཆབ་འབུམ་གྲངས་གསོག་མཛད་སྐབས་ཀྱི་ངག་འདོན་མདོར་
བསྡུས་པ་ཞིག་ནག་འགྲོས་སུ་འགོད་པར། དང་པོ་སྐྱབས་འགྲོ་སེམས་བསྐྱེད་ནི།
སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་ཆུབ་བར་དུ་བདག་
ནི་སྐྱབས་སུ་མཆི། །བདག་གིས་མཆོད་ཚོགས་ཕུལ་བའི་བསོད་ནམས་ཀྱིས།།
འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ཅེས་པ་ལན་གསུམ་དང་། ས་
གཞི་བྱིན་རླབས་ནི། ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་
པ་དང་། །ལག་མཐིལ་ལྟར་མཉམ་བཻཌཱུརྱའི། །རང་བཞིན་འཇམ་པོར་
གནས་གྱུར་ཅིག ཅེས་པ་ལན་གཅིག མཆོད་ཡུལ་གསལ་འདེབས་པ་དང་འབྲེལ་སྤྱན་
འདྲེན་པ་ནི། མདུན་གྱི་ནམ་མཁར་རྩ་བརྒྱུད་བླ་མ་དང་། །ཡི་དམ་སངས་
རྒྱས་བྱང་སེམས་བཀའ་སྡོད་བཅས། །སྐྱབས་འོས་མཐའ་དག་སྤྲིན་ཕུང་
འཐིབ་པ་བཞིན། །སྤྱན་དྲངས་དགྱེས་པའི་ཉམས་ཀྱིས་བཞུགས་པར་གྱུར།།
སྐྱབས་ཀུན་ངོ་བོ་དྲིན་ཅན་བླ་མ་དང་། །དབྱེར་མེད་བདེ་བར་གཤེགས་
པ་སོ་ལྔའི་ཚོགས། །བརྩེ་ལྡན་སྙིགས་མའི་མགོན་པོ་བདེར་གཤེགས་བདུན།།
འདྲེན་མཆོག་འོད་དཔག་མེད་དང་མི་འཁྲུགས་མགོན། །རྡོ་རྗེ་སེམས་དཔའ་
235



སྔོན་འགྲོའི་ཆོས་སྐོར།
ཉེ་བའི་སྲས་བརྒྱད་སོགས། །སྤྱན་འདྲེན་མཆོད་པའི་གནས་འདིར་གཤེགས་
སུ་གསོལ། ཞེས་དང་། མ་ལུས་སེམས་ཅན་ཀུན་གྱི་མགོན་གྱུར་ཅིང་། །བདུད་
སྡེ་དཔུང་བཅས་མི་བཟད་འཇོམས་མཛད་ལྷ། །དངོས་རྣམས་མ་ལུས་ཡང་
དག་མཁྱེན་གྱུར་པའི། །བཅོམ་ལྡན་འཁོར་བཅས་གནས་འདིར་གཤེགས་
སུ་གསོལ། ཞེས་པས་སྤྱན་དྲངས། ཨོཾ་ཨཱཿཧཱུྃ། ཞེས་པའི་འབྲུ་གསུམ་ཡང་ཡང་གསུངས་
ནས་བྱིན་རླབས་མཛད་བཞིན་དུ་མཆོད་པ་དང་མཆོད་མེ་བརྒྱ་སྟོང་སོགས་འབུལ་བའི་ཕྱག་སྲོལ་
ཡོད། མཆོད་པ་འབུལ་བའི་སྐབས་གཙང་སྦྲ་དང་ལྡན་པ། གུས་ཞབས་དང་ལྡན་པ། མཛེས་
པར་བཤམས་པ་འདི་ཤིན་ཏུ་ནས་གལ་ཆེ། མཆོད་པ་བཤམས་གྲུབ་པ་དང་མཆོད་པ་བྱིན་གྱིས་
བརླབ་པ་ནི། དཀོན་མཆོག་གསུམ་གྱི་བདེན་པ་དང་སངས་རྒྱས་དང་བྱང་ཆུབ་
སེམས་དཔའ་ཐམས་ཅད་ཀྱི་བྱིན་གྱིས་བརླབས་དང་ཚོགས་གཉིས་ཡོངས་
སུ་རྫོགས་པའི་མངའ་ཐང་ཆེན་པོ་དང་ཆོས་ཀྱི་དབྱིངས་རྣམ་པར་དག་ཅིང་
བསམ་གྱིས་མི་ཁྱབ་པའི་བདེན་པའི་སྟོབས་ཀྱིས། མཆོད་པའི་ཡོ་བྱད་ཐམས་
ཅད་འཕགས་པ་ཀུན་ཏུ་བཟང་པོའི་རྣམ་པར་ཐར་པ་ལས་བྱུང་བའི་མཆོད་
པའི་སྤྲིན་གྱི་ཕུང་པོ་ལྟ་བུ་བསམ་གྱིས་མི་ཁྱབ་པ། སྐྱབས་ཡུལ་རྣམས་ལ་
ཟག་པ་མེད་པའི་དགྱེས་པ་སྐྱེད་པར་བྱེད་པའི་མཐུ་དང་ལྡན་པར་གྱུར་ཅིག
མཆོད་པའི་སྤྲིན་གཟུངས་ནི། ན་མོ་རཏྣ་ཏྲ་ཡཱ་ཡ། ཨོཾ་ན་མོ་བྷ་ག་ཝ་ཏེ། བཛྲ་སཱ་
ར་པྲ་མརྡ་ནི། ཏ་ཐཱ་ག་ཏཱ་ཡ། ཨརྱ་ཧ་ཏེ་སམྱཀཾ་བུདྡྷ་ཡ། ཏདྱ་ཐཱ། ཨོཾ་
བཛེ་བཛེ། མ་ཧཱ་བཛེ། མ་ཧཱ་ཏེ་ཛ་བཛེ། མ་ཧཱ་བིདྱ་བཛེ། མ་ཧཱ་བོ་དྷི་
ཙིཏྟ་བཛེ། མཧཱ་བོ་དྷི་མཎྜོ་བ་སཾ་ཀྲ་མ་ཎ་བཛེ། སརྦ་ཀརྨ་ཨཱཝ་ར་ཎ་བི་
་236



མཆོད་པ་འབུམ་གྲངས་གསོག
ཤཱ་དྷ་ན་བཛེ་སྭཱ་ཧཱ། ཞེས་པ་ལན་གསུམ། དྲི་བཟང་པོའི་བདུག་སྤོས་བདུག་བཞིན། བདག་
གི་བསམ་པའི་སྟོབས་དང་ནི། །དེ་བཞིན་གཤེགས་པའི་བྱིན་སྟོབས་དང་།།
ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་
ཀུན། །དེ་དག་ཐམས་ཅད་ཅི་རིགས་པར། །ཐོགས་པ་མེད་པར་འབྱུང་
གྱུར་ཅིག མཆོད་པའི་མདུན་ནས་ཕྱག་འཚལ་བཞིན་དུ་ལྟུང་བཤགས། དུས་རྟག་ཏུ་
བླ་མ་སྐྱབས་སུ་མཆིའོ། སངས་རྒྱས་ལ་སྐྱབས་སུ་མཆིའོ། ཆོས་ལ་སྐྱབས་
སུ་མཆིའོ། དགེ་འདུན་ལ་སྐྱབས་སུ་མཆིའོ། བཅོམ་ལྡན་འདས་དེ་བཞིན་
གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་དཔལ་རྒྱལ་
བ་ཤཱཀྱ་ཐུབ་པ་ལ་ཕྱག་འཚལ་ལོ། དེ་བཞིན་གཤེགས་པ་རྡོ་རྗེ་སྙིང་པོ་རབ་
ཏུ་འཇོམས་པ་ལ་ཕྱག་འཚལ་ལོ། ཞེས་པ་ནས། ཡོན་ཏན་བསྔགས་པ་མཐའ་
ཡས་རྒྱ་མཚོ་འདྲ་ཀུན་ལ། །ཐལ་མོ་སྦྱར་བར་བགྱིས་ཏེ་སྐྱབས་སུ་ཉེ་བར་
མཆིའོ། ཞེས་པའི་བར་ལན་གསུམ་གྱིས་ཕྱག་འཚལ། ལུས་ངག་ཡིད་གསུམ་གུས་
པས་ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་པ་མ་ལུས་འབུལ།།
ཐོག་མེད་ནས་བསགས་སྡིག་ལྟུང་ཐམས་ཅད་བཤགས། །སྐྱེ་འཕགས་དགེ་
བ་རྣམས་ལ་རྗེས་ཡི་རང་། །འཁོར་བ་མ་སྟོང་བར་དུ་ལེགས་བཞུགས་ནས།།
འགྲོ་ལ་ཆོས་ཀྱི་འཁོར་ལོ་བསྐོར་བ་དང་། །བདག་གཞན་དགེ་རྣམས་བྱང་
ཆུབ་ཆེན་པོར་བསྔོ། ཞེས་ཡན་ལག་བདུན་དང་། བྱང་ཆུབ་སེམས་མཆོག་རིན་
པོ་ཆེ། ཞེས་སོགས་དང་། སྟོང་ཉིད་ལྟ་བ་རིན་པོ་ཆེ། ཞེས་སོགས་དང་། ཁྲིམས་
ཀྱི་ཚུལ་ཁྲིམས་སྐྱོན་མེད་ཅིང་། ཞེས་སོགས་དང་། འཇམ་དཔལ་དཔའ་བོ་
237



སྔོན་འགྲོའི་ཆོས་སྐོར།
ཞེས་སོགས་བསྔོ་སྨོན་གྱིས་མཐའ་བརྒྱན་པར་བྱ། ༈ ཤིན་ཏུ་བསྡུས་པ་ཞིག་བྱེད་ན། ཨོ་
ཨཱཧཾ། འདོན་བཞིན་མཆོད་པ་བཤམས་གྲུབ་པ་དང་ཕྱག་འབུལ་བཞིན། ལུས་ངག་
ཡིད་གསུམ་གུས་པས་ཕྱག་འཚལ་ལོ། །དངོས་བཤམས་ཡིད་སྤྲུལ་མཆོད་
པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་ཐམས་ཅད་བཤགས།།
སྐྱེ་འཕགས་དགེ་བ་ཀུན་ལ་རྗེས་ཡི་རང་། །འཁོར་བ་མ་སྟོང་བར་དུ་ལེགས་
བཞུགས་ནས། །འགྲོ་ལ་ཆོས་ཀྱི་འཁོར་ལོ་བསྐོར་བ་དང་། །བདག་གཞན་
དགེ་རྣམས་བྱང་ཆུབ་ཆེན་པོར་བསྔོ། ཞེས་ཕྱག་འབུལ། དཔལ་ལྡན་བླ་མའི་
རྣམ་པར་ཐར་པ་ལ། ཞེས་སོགས་དང་། སྐྱེ་བ་ཀུན་ཏུ་ཡང་དག་བླ་མ་དང་།
ཞེས་སོགས་ཀྱིས་བསྔོ་སྨོན་གང་ཤེས་འདོན་ཞིང་སྨོན་ལམ་གདབ། ༈ ཡང་ན། ཨོ་
ཨཱཧཾ། ཞེས་གསུང་བཞིན་མཆོད་པ་ཕུལ་གྲུབ་པའི་མཇུག་ཏུ། མཆོག་གསུམ་རྒྱལ་
བ་སྲས་བཅས་བྱིན་རླབས་དང་། །ཆོས་དབྱིངས་རྟེན་འབྲེལ་བསླུ་མེད་བདེན་
པ་ཡིས། །ཀུན་ཏུ་བཟང་པོའི་མཆོད་པའི་སྤྲིན་ཕུང་གིས། །ཕྱོགས་བཅུའི་
ཞིང་ཀུན་ཡོངས་སུ་གང་གྱུར་ཅིག །མཆོད་པའི་འོས་གྱུར་བསོད་ནམས་
ཞིང་མཆོག་རྣམས། །ཐུགས་རྗེས་དགོངས་ཏེ་གནས་འདིར་གཤེགས་ནས་
ཀྱང་། །རྟེན་ལ་དགྱེས་བཞུགས་མཆོད་ཚོགས་རྒྱ་མཚོ་བཞེས། །བདག་
སོགས་འགྲོ་རྒྱུད་བྱིན་གྱིས་བརླབ་ཏུ་གསོལ། །སྐྱེ་ཞིང་སྐྱེ་བར་མཆོག་གསུམ་
ཞིང་མཆོག་དང་། །མི་འབྲལ་གུས་པས་མཆོད་ཅིང་བསྟེན་པ་ཡིས།། གནས་
སྐབས་མཐར་ཐུག་རྒུད་པ་ཀུན་ཞི་སྟེ། །ཕན་དང་བདེ་བའི་ལེགས་ཚོགས་
རྒྱས་གྱུར་ཅིག ཅེས་པས་སྨོན་ལམ་གདབ། ༈ མཆོད་མེ་ཕུལ་བའི་སྐབས་ཀྱང་སྔར་
ས་འགོ་རྒྱུ་མི་འབྲལ་བ་སྟེ། །ལམ
238



མཆོད་པ་འབུམ་གྲངས་གསོག
བཞིན། ཨོཾ་ཨཱཿཧཱུྃ། ཞེས་བརྗོད་བཞིན་མཆོད་མེ་སྦར་ནས་མར་མེ་སྨོན་ལམ་ནི། བསོད་
ནམས་ཞིང་གི་མཆོག་གྱུར་བླ་མ་ལྷ། །ཕྱོགས་བཅུའི་ཞིང་ཀུན་འོད་ཀྱིས་
འགེངས་བྱེད་པའི། །རྩི་བཅུད་མར་མེའི་སྣང་བ་འདི་ཕུལ་བས། །འགྲོ་
བའི་སྒྲོན་མེ་མཆོག་ཏུ་བདག་གྱུར་ཅིག །ཚེ་རབས་ཀུན་ཏུ་ཤེས་བྱ་མཐའ་
དག་ལ། །ཐོགས་མེད་ཤེས་རབ་སྣང་བ་མཆོག་ཐོབ་སྟེ། །འཁྲུལ་བྲལ་
བསྟན་པའི་སྒྲོན་མེ་འཛིན་པ་ཡིས། །འགྲོ་བའི་སྲིད་ཞིའི་རྒུད་མུན་དྲུངས་
འབྱིན་ཤོག །སྤྲོས་བྲལ་དབྱིངས་སུ་ཉེར་ཞུགས་བདེ་བ་ཆེ། །གཏུམ་ཆེན་
འོད་གསལ་ཡེ་ཤེས་འབར་བའི་མེས། །མ་རིག་འཁྲུལ་པའི་ཚང་ཚིང་མྱུར་
བཅོམ་སྟེ། །མཁའ་ཁྱབ་མི་ཟད་སྣང་བའི་གཏེར་ཐོབ་ཤོག །གནས་སྐབས་
སུ་ཡང་མཐའ་ཡས་འཇིག་རྟེན་གྱི། །མི་བཟད་སྙིགས་མའི་རྒུད་པའི་མུན་
པ་ཀུན། །མཆོག་གསུམ་ཐུགས་རྗེའི་འོད་ཀྱིས་མྱུར་སངས་ཏེ། །རྫོགས་
ལྡན་སྣང་བའི་དགའ་སྟོན་རྒྱས་གྱུར་ཅིག ཅེས་པས་སྨོན་ལམ་གདབ། རྒྱས་པ་
ནི་ལྷག་ལྷ་སྣ་ཚོགས་པར་སྟོང་མཆོད་འབུལ་བའི་ཆོ་ག་རྒྱས་བསྡུས་སྣ་ཚོགས་ཟུར་དུ་ཡོད་པ་
དེ་དག་ལས་མཁྱེན་པར་མཛོད་ཅིག མཆོད་པའི་ངག་འདོན་གྱི་རིམ་པ་འདི་ྋརོང་ཆེན་ཀིརྟི་
སྐྱེ་མིང་པས་ནག་འགྲོས་སུ་བཀོད་པའོ།། །།
239



༄༅།། ཐེམ་སྐས་བཅུ་གཅིག་པ། ཚེམ་བུ་པའི་ལུགས་
ཀྱི་ཐུགས་རྗེ་ཆེན་པོའི་སྒོ་ནས་ས་འབུམ་
འདེབས་པའི་ཆོ་ག་གསེར་འགྱུར་གྱི་རྩི་
སྨན་ཞེས་བྱ་བ་བཞུགས་སོ།།
མཛད་པ་པོ།
ྋསྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། ན་མོ་ཨརྱ་ལོ་ཀི་ཤྭ་ར་ཡ། བཅོམ་ལྡན་འདས་ཀྱིས་མཆོད་རྟེན་
རྣམས་དང་ནི། །སྐུ་གཟུགས་དག་ལ་རྡུལ་ཕྲན་ཅི་ཡོད་པ། །དེ་འདྲའི་གྲངས་
དེ་སྙེད་ཀྱི་རྒྱལ་སྲིད་དག །ལྷ་ཡུལ་ས་སྟེང་མི་ཡིས་ངེས་པར་ཐོབ། ཅེས་
གསུངས་པ་ལྟར་ཕན་ཡོན་ཤིན་ཏུ་ཆེ་བའི་གསེར་འགྱུར་གྱི་རྩི་སྨན་ལྟ་བུའི་
སྐུའམ་སཱཙྪ་འབུམ་འདེབས་པ་ནི་གྲུབ་དབང་གཉན་ཚེམ་བུ་པའི་ལུགས་ཀྱི་
ཐུགས་རྗེ་ཆེན་པོའི་བསྙེན་ཆེན་ལ་བཞུགས་པའི་སྔོན་འགྲོ་བཅུ་པར་གནང་
བའི་ཕྱག་སྲོལ་ཡོད་པ་ལྟར་སཱཙྪ་འདེབས་པའི་ཚུལ་འདིར་འགོད་པར། མཆོད་
རྟེན་ལ་རྡུལ་ཕྲ་རབ་ཇི་སྙེད་ཡོད་པ་དེ་སྙེད་ཀྱི་བྱ་བ་བྱས་པར་འགྱུར་རོ། རྡུལ་
ཕྲ་རབ་ཀྱི་གྲངས་ཇི་སྙེད་ཡོད་པ་དེ་སྙེད་ཀྱི་ལྷ་དང་མི་རྣམས་ཀྱི་སྐྱེ་བ་ཕུན་
སུམ་ཚོགས་པ་ཐོབ་པར་འགྱུར་རོ། ཞེས་དང་། བྱེ་མའི་མཆོད་རྟེན་བྱེད་
པ་དང༌། །དེ་བཞིན་སཱཙྪ་འདེབས་པ་དང་། །མཆོད་རྟེན་ལ་སོགས་ཕྱག་
བྱས་པས། །ཚེ་ནི་ངེས་པར་འཕེལ་བར་འགྱུར། ཞེས་སོགས་སྐུའམ་སཱཙྪ་
བཞེངས་པའི་ཕན་ཡོན་དཔག་ཏུ་མེད་པ་ཞིག་མདོ་རྒྱུད་ནས་གསུངས་པས་
ཚེགས་ཆུང་ངུས་རླབས་ཆེ་བའི་ཚོགས་གསོག་པ་འདི་ལ་ངེས་པར་འབད་
དགོས། སྤྱིར་ཚྭ་ཚྭ་ལ་མཉམ་མེད་ཇོ་བོ་ཆེན་པོ་ལ་རྗེ་བཙུན་སྒྲོལ་མས་གནང་
བའི་ཚ་དགུ་མ་དང་། ཁྲོ་ཕུ་ལོ་ཙཱ་བ་བྱམས་པ་དཔལ་གྱི་ཕྱག་ལེན་ཚ་ལྔ་
མ་སོགས་སཱཙྪའི་བཟོ་དབྱིབས་མི་འདྲ་བ་དང་། སམྦྷ་ལའང་ས་འབུམ། ཆུ་
འབུམ། མེ་འབུམ། རླུང་འབུམ་ཞེས་འབྱུང་བ་བཞི་ཀས་སཱཙྪ་འདེབས་
243
，



སྔོན་འགྲོའི་ཆོས་སྐོར།
པའི་ཕྱག་སྲོལ་ཡོད། ཚྭ་ཚྭ་ནི་མཆོད་རྟེན་གྱི་དབྱིབས་དང་། ཚྭ་ལེབ་ཀྱི་
སྐུ་པར་ལ། སྟོན་པ་ཤཱཀྱ་ཐུབ་པ། མི་འཁྲུགས་པ། ཐུགས་རྗེ་ཆེན་པོ་
ཕྱག་བཞི་པ། ཐུགས་རྗེ་ཆེན་པོ་བཅུ་གཅིག་ཞལ། རིགས་གསུམ་མགོན་
པོ་སོགས་སྐུ་སྣ་ཚོགས་ཀྱི་སྐུ་འབུམ་བཞེངས་སྲོལ་ཡོད། འདིར་ས་འབུམ་
མམ་ཡོངས་གྲགས་སུ་སྐུ་འབུམ་སྟེ་ཐུགས་རྗེ་ཆེན་པོའི་སྒོ་ནས་ཚྭ་ཚྭ་བཞེངས་
པའི་ཚུལ་མཎི་བཀའ་འབུམ་དུ། ཕྱིའི་ཚྭ་ཚྭ་ནི། འདག་པ་ལ་རིན་པོ་ཆེ་
དང་སྨན་བཏབ་པ་རིན་པོ་ཆེའི་ཕུང་པོས་འཇིམ་པ་འབི་འབི་བྱས་པ་ཆོས་སྐུ།
སྐུ་པར་བ་ལོངས་སྐུ། བཏོན་པས་ཕྱི་མཆོད་རྟེན་ལ་ནང་ཐུགས་རྗེ་ཆེན་པོར་
བསམ་པ། ནང་གི་ཚྭ་ཚྭ་ནི། ཟས་གང་ཟ་བ་རིན་པོ་ཆེའི་ཕུང་པོ་སྟེ་ཁམས་
སུ་བཅད་པ་ཆོས་སྐུ། ཟས་ཁོང་དུ་མུད་པ་ལོངས་སྐུ། དྲི་མ་ཕྱིར་བྱུང་བ་
སྤྲུལ་སྐུར་བསམ། གསང་བའི་སཱཙྪ་ནི། རང་ལུས་ཤའི་འདག་པ་ལ་ཡི་
དམ་ཐུགས་རྗེ་ཆེན་པོའི་ཚྭ་ཚྭ་བཏབ། དོན་གྱི་ཚྭ་ཚྭ་ནི་གཞི་དངོས་པོའི་གནས་
ལུགས་ཀྱི་སྐུ་དཔར་དུ་རིག་པ་མ་འགགས་པའི་འདག་པ་བཅུག་ནས་རང་
ཤར་རང་གྲོལ་གྱི་ཚྭ་ཚྭ་བཏབ་པ་དང་། མཚོན་པའི་ཚྭ་ཚྭ་ནི། ལག་པ་
གཡོན་པ་ཡེ་ཤེས་ལྔ་དང་། གཡས་པ་སྐུ་ལྔའི་བར་ནས་ལས་དང་བྱ་བ་ཐམས་
ཅད་ཆོས་ལོངས་སྤྲུལ་གསུམ་དུ་བསམས་ནས། ཅི་བྱེད་སངས་རྒྱས་ཀྱི་
མཛད་པ་སྟེ་སེམས་བསྐྱེད་ཀྱིས་ཟིན་ན་པར་དུ་ཐེབས་པ་ཡིན་ཞེས་སཱཙྪ་
བཞེངས་ཚུལ་མང་དུ་གསུངས་པ་ལས་འདིར་ཕྱིའི་སཱཙྪ་འདེབས་ཚུལ་གྱི་ཆོ་
ག་རོང་པོའི་ཁྲི་རྒན་ཚང་གི་གསུང་ལེགས་ཚོགས་ལྷུན་འགྲུབ་ལྟར་འགོད་
244



སཱཙྪ་འབུམ་འདེབས་པའི་ཆོ་ག་གསེར་འགྱུར་རྩི་སྨན།
པ་ལ། སྦྱོར་དངོས་རྗེས་གསུམ་ལས། དང་པོ་སྦྱོར་བ་ནི། གནས་བདག་
ཡུལ་ལྷ་གཞི་བདག་སོགས་ལ་མ་སློང་བའི་སཱཙྪའི་རྒྱུ་གཞན་གྱིས་བདག་ཏུ་
བཟུང་བའི་ས་མ་དག་པ་ཞིག་གིས་སྐུའམ་སཱཙྪ་བཞེངས་མི་རུང་བས་ཐོག་
མར་ས་སློང་བ་དང་ཡུལ་ལྷ་གཞི་བདག་ལ་སྡོངས་གྲོགས་བཅོལ་དགོས། དེ་
ལ་ཐོག་མར་སྐྱབས་འགྲོ་སེམས་བསྐྱེད་དང་། ཚེམ་བུ་པའི་ལུགས་ཀྱི་ཐུགས་
རྗེ་ཆེན་པོའི་བདག་བསྐྱེད་རྒྱས་བསྡུས་གང་རུང་གི་བཟླས་པའི་མཇུག་བར་
སྔོན་དུ་བཏང་ནས། ༈ ས་སློང་བའི་ཆེད་དུ་དཀར་གཏོར་བསྔོ་བ་ནི། གསེར་དངུལ་ .
ཟངས་སོགས་རིན་པོ་ཆེའི་སྣོད་དུ་དཀར་གསུམ་མངར་གསུམ་སོགས་ཀྱིས་སྦྲུས་པའི་གཏོར་
མ་ཟན་རིལ་ཆུ་གཙང་དང་བཅས་པ་བཤམས་ལ། ཨོཾ་བཛྲ་ཨམྲྀ་ཏ་ཀུཎྜ་ལི་ཧ་ན་ཧ་
ན་ཧཱུྃ་ཕཊ། ཅེས་པས་བསངས། ཨོཾ་སྭ་བྷཱ་ཝ་ཤུ་དྡྷསརྦ་དྷརྨསྭ་བྷཱ་ཝ་ཤུ་དྡྷོ་
ཧཾ༑ ཞེས་པས་སྦྱངས། སྟོང་པའི་ངང་ལས་ཧཱུཾ་ལས་རིན་པོ་ཆེའི་སྣོད་ཡངས་
ཤིང་རྒྱ་ཆེ་བའི་ནང་དུ་གཏོར་མ་ཕུལ་དུ་བྱུང་བའི་ལྷ་རྫས་སུ་གྱུར། ཨོཾ་ཨཱཿཧཱུྃ།
ལན་གསུམ་བརྗོད་པས་བྱིན་གྱིས་བརླབས། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་
ཨོཾ་སམྦྷ་ར་སམྦྷ་ར་ཧཱུཾ། ལན་བདུན་གྱིས་བསྔོ། དེ་བཞིན་གཤེགས་པ་རྒྱལ་བ་
རིན་ཆེན་མང་ལ་ཕྱག་འཚལ་ལོ། དེ་བཞིན་གཤེགས་པ་གཟུགས་མཛེས་
དམ་པ་ལ་ཕྱག་འཚལ་ལོ། དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་
འཚལ་ལོ། དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བ་ལ་
ཕྱག་འཚལ་ལོ། ཞེས་དེ་བཞིན་གཤེགས་པ་བཞིའི་མཚན་བརྗོད། བདུད་རྩིའི་རྒྱ་
མཚོའི་གཏོར་མ་འདི། །ཡུལ་ལྷ་གཞི་བདག་རྣམས་ལ་འབུལ།། བཞེས་
245



སྔོན་འགྲོའི་ཆོས་སྐོར།
ནས་རུ་ང་མ་མཛད་པར། །སྡོངས་གྲོགས་གནས་པོ་བཟང་པོ་མཛོད། །བདག་
གི་བསམ་པའི་སྟོབས་དང་ནི། །དེབཞིན་གཤེགས་པའི་བྱིན་སྟོབས་དང་།།
ཆོས་ཀྱི་དབྱིངས་ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་
ཀུན། །དེ་དག་ཐམས་ཅད་ཅི་རིགས་པར། །ཐོགས་པ་མེད་པར་འབྱུང་
གྱུར་ཅིག ཅེས་པས་གཏོར་མ་བསྔོ། དེ་ནས། ཨོཾ་བཛྲ་ཁན་ཁན་ཧཾ། ཞེས་བརྗོད་
ནས། ས་གཞི་རིན་པོ་ཆེའི་རང་བཞིན་དུ་གྱུར་པར་བསམ། ཨོཾ་བཛྲ་མུད་ག་
རེ་ཨ་ཀོཊ་ཡ་ཨ་ཀོཊ་ཡ་ཧཱུྃ་ཕཊ་སྭཱ་ཧཱ། ཞེས་བརྗོད་བཞིན་ས་བརྐོ་བར་བྱའོ། སྐུ་
འདྲའམ་སཱཙྪའི་རྒྱུ་ལ་འཛོམས་ན་འཇིམ་པ་ལས་སུ་རུང་བར་བྱས་པ་ཞིག་ལ། སླེ་ཏྲེས། ཀཎྜ་
ཀ་རི། རྒྱ་མཚོའི་ཝུ་བོ། དབང་ལག ཤུ་དག་དཀར་པོ་སྟེ་སྨན་ལྔ། གསེར། དངུལ། མུ་
. ཏིག མུ་མེན། བྱི་རུ་སྟེ་རིན་པོ་ཆེ་ལྔ། ནས། འབྲས། གྲོ། སྲན་མ། ཏིལ་ཏེ་འབྲུ་སྣ་ཉུང་
ངུ་རེ་བསྲེས་པའི་འཇིམ་པ་ཞིག་སྟ་གོན་བྱ། ༈ གཉིས་པ་དངོས་གཞི་ལ། འཇིམ་པ་བྱིན་
གྱིས་བརླབ་པ་ནི། འཇིམ་པ་ལ་ཨམྲྀ་ཏས་བསངས། སྭ་བྷ་ཝས་སྦྱངས། འཇིམ་པ་
སྟོང་པ་ཉིད་དུ་གྱུར། སྟོང་པའི་ངང་ལས་པད་ཟླའི་སྟེང་དུ་འཇིམ་པ་ཡེ་ཤེས་
ཀྱི་འོད་ཕུང་དཀར་པོར་གྱུར། ཅེས་བརྗོད། འོད་ལས་འོད་ཆད་པར་བསམ་ཞིང་
འབི་འབི་བྱས་པ་ཆོས་སྐུར་གྱུར་པར་བསམ་ལ། ཚྭ་རྐོང་བྱིན་གྱིས་བརླབ་པ་ནི། ཨམྲྀ་ཏས་
བསངས། སྭ་བྷ་ཝས་སྦྱངས། སྟོང་པ་ཉིད་དུ་གྱུར། སྟོང་པའི་ངང་ལས་ཚྭ་
རྐང་ཧིལས་ཐུགས་གཉིས་སུ་མེད་པའི་ཡེ་ཤེས་ཀྱི་ངོ་བོའི་གཞལ་ཡས་ཁང་
དུ་གྱུར་པར་བསམ། ཨོཾ་མཎི་པདྨེ་ཧཱུཾ་ཞེས་ཡིག་དྲུག་བཟླ་བཞིན་དུ་གཙང་སྦྲ་དང་ལྡན་
པས་སྐུའམ་སཱཙྪ་པར་དུ་འདེབས་དགོས། སྐུའམ་སཱཙྪ་པར་ལས་བཏོན་པའི་སྐབས་ཕྱིའི་དབྱིབས་
པ
，
246



སཱཙྪ་འབུམ་འདེབས་པའི་ཆོ་ག་གསེར་འགྱུར་རྩི་སྨན།
མཆོད་རྟེན་ལ་ནང་ཐུགས་རྗེ་ཆེན་པོ་ཕྱག་བཞི་པའི་སྐུར་ཀྲོང་ངེར་བཞུགས་པར་བསམ། སྐུའམ་
སཱཙྪ་གསལ་པོ་མེད་པ་དང་ཡན་ལག་མ་ཚང་བ་སོགས་ཀྱི་མི་མཛེས་པ་ཞིག་བཞེངས་མི་རུང་།
སྐུའམ་སཱཙྪ་དེ་དག་འགྲོ་བའི་བསོད་ནམས་ཀྱི་ཞིང་དུ་རྒྱུན་རིང་བཞུགས་ཐུབ་པའི་ཐབས་ལ་
འབད་དགོས། ༈ གསུམ་པ་མཇུག་གི་ཆོ་ག་ནི། ཉིན་དེའི་སཙྪ་བཏབ་ཟིན་པ་རྣམས་སྟེགས་
ཀྱི་སྟེང་བཞུགས་སུ་གསོལ། རབ་གནས་བྱ་བ་ནི། སཱཙྪ་ལ་མེ་ཏོག་འཐོར་བཞིན། ཡེ་
དྷརྨཱ་ཧེ་ཏུ་པྲ་བྷ་ཝ་ཧེ་ཏུནྟེ་ཥཱནྟ་ཐཱ་ག་ཏོ་ཧྱ་ཝ་དཏ། ཏེ་ཥཱཉྩ་ཡོ་ནི་རོ་དྷ་ཨེ་
ཝཾ་བཱ་དཱི་མཧཱ་ཤྲ་མ་ཎ་ཡེ་སྭཱ་ཧཱ། ཞེས་པ་ལན་གསུམ་གྱིས་རབ་གནས་བྱས་པའི་མཇུག་
ཏུ༑ ཨོཾ་སུ་པྲ་ཏིཥྛ་བཛྲ་ཡེ་སྭཱ་ཧཱ། ཞེས་པ་ལན་གཅིག མི་འགྱུར་ལྷུན་པོ་སྐུ་
ཡི་བཀྲ་ཤིས་ཤོག །ཡན་ལན་དྲུག་ཅུའི་གསུང་གི་བཀྲ་ཤིས་ཤོག །མཐའ་
བྲལ་དྲི་མེད་ཐུགས་ཀྱི་བཀྲ་ཤིས་ཤོག །རྒྱལ་བའི་སྐུ་གསུང་ཐུགས་ཀྱི་བཀྲ་
ཤིས་ཤོག ཅེས་པས་ཤིས་བརྗོད་བྱ། སྤྲོ་ན་དེའི་མདུན་དུ་མཆོད་པ་བཤམས་ཏེ། ཨོ་
ཨཱཧཾ་སྟེ་འབྲུ་གསུམ་བརྗོད་ནས་བྱིན་གྱིས་བརླབ། མཆོད་པ་བཤམས་མ་ནུས་ཀྱང་སྐྱོན་
མེད། ཨོཾ་སརྦ་ཏ་ཐཱ་ག་ཏ་ཨགྷཾ། པཱཧུཾ་ནས་ཤཔྟ་པྲ་ཏི་ཙྪ་ཧཱུྃ་སྭཱ་ཧཱ། ཞེས་པས་
མཆོད། སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་
དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་
ལ་ཕྱག་འཚལ་བསྟོད། ཅེས་པས་བསྟོད། དགེ་བ་འདི་ཡིས་སྐྱེ་འགྲོ་ཀུན། །བསོད་
ནམས་ཡེ་ཤེས་ཚོགས་བསགས་ཤིང་། །བསོད་ནམས་ཡེ་ཤེས་ལས་བྱུང་
བའི། །དམ་པ་སྐུ་གཉིས་ཐོབ་པར་ཤོག ཅེས་སོགས་ཀྱིས་བསྔོ་སྨོན་བྱ། དེའི་
རྗེས་སུ་བདག་བསྐྱེད་ཀྱི་མཇུག་གི་ཆོ་ག་རྣམས་སྤྱི་ལྟར་བྱ། སྐུའམ་སཱཙྪ་དེ་དག་ཆར་
247



སྔོན་འགྲོའི་ཆོས་སྐོར།
ཆུ་སོགས་ཀྱིས་མི་གནོད་པའི་ཁང་བུ་ཕུབ་སྟེ་བཞུགས་སུ་གསོལ་བ་དང་དཀར་རྩིའམ་གསེར་
རྩི་སོགས་ན་བཟའི་ཚུལ་དུ་འབུལ། སྐུ་འབུམ་གྱི་དཀྱིལ་དུ་སྲོག་ཤིང་འཛུགས་པ་སོགས་
མཐོང་བ་བརྒྱུད་པའི་ཕྱག་ལེན་བཞིན་གང་རྒྱས་དང་གང་ལེགས་ལེགས་ལ་འབད་རྒྱུ་གལ་
ཆེ༑ སྐུ་འབུམ་མམ་ཚྭ་འབུམ་ས་མིག་གང་བྱུང་དུ་འཇོག་མི་རུང་། ས་མིག་རང་གིས་
ཤེས་པའམ་མི་ཤེས་ན་ས་ཤེས་མཁན་ཞིག་ལ་གཟིགས་སུ་བཅུག་ན་ས་དགྲར་མི་འགྱུར་བ་
དང་གནོད་པ་འགོག་པ་སོགས་ཀྱི་ཕན་ཡོན་ཀྱང་དེའི་ཞོར་ལ་ཐོབ་པས་ནན་ཏན་བྱེད་དགོས།
དེས་ན་ཚེམ་བུ་པའི་ལུགས་ཀྱི་ཐུགས་རྗེ་ཆེན་པོའི་རྣལ་འབྱོར་དང་འབྲེལ་ནས་སཱཙྪ་འདེབས་
པའི་ཆོ་ག་གསེར་འགྱུར་གྱི་རྩི་སྨན་ཞེས་བྱ་བ་འདི་ནི་རྗེ་ཚེམ་བུ་པའི་ལུགས་ཀྱི་ཐུགས་རྗེ་
ཆེན་པོའི་བསྙེན་ཆེན་འདིའི་སྔོན་འགྲོའི་ཡན་ལག་ཏུ་དགོས་པར་མཐོང་ནས་རོང་པོ་ཆོས་
རྗེ་ཀིརྟི་སྤྲུལ་མིང་པས་བྲིས་པ་དགེ་ལེགས་འཕེལ། མངྒ་ལཾ།། །།
248



༄༅།། ཐེམ་སྐས་བཅུ་གཉིས་པ། ཐུགས་རྗེ་ཆེན་པོའི་བསྙེན་
སྒྲུབ་ཀྱི་ཐོག་མར་བགེགས་ལ་གཏོར་མ་སྦྱིན་པ་དང་
མཚམས་ཐོ་བསྐྱེད་ཆོག་སོགས་སྔོན་འགྲོའི་
ཆོ་ག་ཉེར་མཁོའི་བུམ་བཟང་ཞེས་
བྱ་བ་བཞུགས་སོ།།
མཛད་པ་པོ།
༧སྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། གངས་རིའི་ལྗོངས་ཀྱི་རིས་མེད་གྲུབ་པའི་མཐའ། །འཛིན་པའི་
སྔོན་བྱོན་མཁས་གྲུབ་ཕལ་མོ་ཆེས། །ཚུལ་འདི་སྒྲུབ་པ་སྙིང་པོ་ལྷུར་མཛད་
པས། །གྲུབ་པའི་གོ་འཕང་མཐོན་པོར་གཤེགས་པར་གྲགས། ཞེས་ལྕང་
སྐྱ་རོལ་པའི་རྡོ་རྗེས་གསུངས་པ་ལྟར་རྗེ་བཙུན་རྡོ་རྗེ་རྣལ་འབྱོར་མས་གྲུབ་
ཆེན་ཚེམ་བུ་པ་དར་མ་འོད་ཟེར་ལ་དངོས་སུ་གནང་བའི་གདམས་ངག་ཁྱད་
པར་ཅན་ཐུགས་རྗེ་ཆེན་པོའི་དམར་ཁྲིད་དང་འབྲེལ་ནས་བསྙེན་སྒྲུབ་བྱེད་
པ་ལ། བསྙེན་ཆེན་འདིའི་མགོ་འཛུགས་ནི་ཟླ་བ་གང་ཡང་རུང་བ་ཞིག་གི་
ཡར་ངོ་དང་འཕྲོད་སྦྱོར་ཕུན་སུམ་ཚོགས་པ་ཞིག་གི་ཉིན་མཛད་དགོས། ཐུན་
གྱི་དང་པོ་ནི་སྲོད་ཐུན་ནས་གནང་བའི་ཕྱག་བཞེས་ཡོད་པས་ཉི་མ་ནུབ་ལ་
ཉེ་བའི་དུས་སུ། མཚམས་ཁང་གི་ཕྱི་རོལ་ཏུ་བགེགས་ལ་གཏོར་མ་སྦྱིན་
པ་དང་མཚམས་ཐོ་བསྐྱེད་ཆོག གཞི་བདག་ལ་གཏོར་མ་བསྔོ་བ། སྲུང་
བའི་འཁོར་ལོ་བསྒོམ་པ་སོགས་མཛད། མཚམས་ཁང་གི་ནང་དུ་བྱོན་ནས་
གནས་གསུམ་དང་གདན་དང་ས་གཞི་བྱིན་གྱིས་བརླབས་པ་སོགས་སྔོན་
འགྲོའི་རིམ་པ་རྣམས་བསྙེན་ཡིག་ལྟར་འདིར་ནག་འགྲོས་སུ་འགོད་པར། ཐོག་
མར་མཚམས་ཁང་གི་ཕྱི་ལོགས་སུ་སྐྱབས་འགྲོ་དང་སེམས་བསྐྱེད། བླ་མའི་རྣལ་འབྱོར་སོགས་
སྤྱི་ལྟར་སྔོན་དུ་བཏང་། སྐད་ཅིག་དཀྲོང་བསྐྱེད་ནི། རང་ཉིད་སྐད་ཅིག་གིས་ཁྲོ་བོའི་
རྒྱལ་པོ་དཔལ་རྟ་མཆོག་རོལ་པ་ཞལ་གསུམ་ཕྱག་བརྒྱད་པ། སྐུ་ལས་ཁྲོ་
ཆུང་གི་ཚོགས་དཔག་ཏུ་མེད་པ་འཕྲོ་ཞིང་ཡེ་ཤེས་ཀྱི་མེ་དཔུང་རབ་ཏུ་འབར་



:
དངོས་གཞིའི་ཆོས་སྐོར།
བའི་དབུས་ན་བཞུགས་པའི་སྐུར་བཞེངས་པར་གྱུར། རང་གི་ཐུགས་ཀའི་
ཧཱུྃ་ལས་འོད་ཟེར་འཕྲོས་པས་ཁྲོ་བོའི་ཚོགས་ཐམས་ཅད་མདུན་གྱི་ནམ་མཁར་
སྤྱན་དྲངས། ཨོཾ་བཛྲ་མ་ཧཱ་ཀྲོ་དྷ་རཱ་ཛ་ས་པཱ་རི་ཝཱ་ར་བཛྲ་ས་མ་ཛ༔ ཛྷ
ཡེ་ཤེས་བསྐལ་པའི་མེ་ལྟར་འབར་བའི་འོད། །མ་རིག་འདོད་པའི་མུན་ཁམས་
ཐམས་ཅད་བསྲེགས། །ཞེ་སྡང་གཤིན་རྗེའི་འཇིགས་པ་ཐམས་ཅད་འཇོམས།།
དཔའ་བོ་ཆེན་པོའི་དཔའ་མཚན་སྟག་ལྤགས་ཅན། །ལོག་འདྲེན་སྲིན་པོའི་
མཐའ་གནོན་དགྲ་འདུལ་བའི། །རིག་པའི་རྒྱལ་པོ་ཁྲོ་བོ་བཞུགས་སོ་འཚལ།།
ལོག་འདྲེན་འདུལ་བའི་སླད་དུ་སྤྱན་འདྲེན་ན། །འགྲོ་བའི་དོན་ཕྱིར་མཆོད་
ཀྱིས་གཤེགས་སུ་གསོལ། ཨོཾ་བཛྲ་མཧཱ་ཀྲོ་དྷ་རཱ་ཛ་ས་པཱ་རི་ཝཱ་ར་ཨེ་ཧྥེ་ཧི།
པྲ་ཝ་ར་སད་ཀ་རཾ་ཨགྷཾ་པྲ་ཏི་ཙྪ་སྭཱ་ཧཱ། ཀ་མ་ལ་ཡེ་ཧཱུཾ། ཨོཾ་བཛྲ་མ་ཧཱ་ཀྲོ་
དྷ་རཱ་ཛ་ས་པཱ་རི་ཝཱ་ར་ཨགྷཾ་ ནས་ ཤཔྟའི་བར་གྱིས་མཆོད། ཧཱུཾ། ཆོས་ཉིད་
སྟོང་པ་གཉིས་མེད་ངང་ཉིད་ལས། །འཇིག་རྟེན་སྤྱོད་པའི་ཚུལ་ཡང་མི་སྤོང་
ཞིང་། །ཐབས་ལ་མཁས་པས་འཇིགས་བྱེད་སྐུར་སྟོན་པ། །ཁྲོ་ཆེན་འབར་
བའི་ཚོགས་ལ་ཕྱག་འཚལ་ལོ། །ཡེ་ཤེས་ཞི་བའི་ངང་ལས་མ་གཡོས་ཀྱང་།།
སྐུ་ཡི་ཆ་ལུགས་ཟ་བྱེད་རྔམས་སྟབས་ཅན། །གསུང་གི་ང་རོ་འབྲུག་སྟོང་
ལྡིར་བའི་སྒྲས། །མ་ལུས་དབང་དུ་སྡུད་ལ་ཕྱག་འཚལ་ལོ། །ལྷག་པའི་
ཡེ་ཤེས་རོལ་པ་སྟོན་མཛད་ཅིང་། །སྡིག་པའི་མཚོན་ཆ་སྣ་ཚོགས་ཕྱག་
ན་བསྣམས། །ཉོན་མོངས་དུག་ཆེན་རྩད་ནས་འཇོམས་མཛད་པའི། །སྦྲུལ་
གདུག་རྒྱན་གྱིས་བརྒྱན་ལ་ཕྱག་འཚལ་ལོ། །བསྐལ་པའི་མེ་ལྟར་འབར་
252



བགེགས་ལ་གཏོར་མ་སྦྱིན་པ་དང་མཚམས་ཐོ་བསྐྱེད་ཆོག
བའི་ཀློང་དཀྱིལ་ན། །དཔའ་བོའི་སྟངས་སྟབས་བརྐྱངས་བསྐུམས་ཚུལ་
དུ་བཞུགས། །ཉི་ཟླ་འབར་བའི་སྤྱན་གྱི་སྡང་མིག་གིས། །བགེགས་དཔུང་
བསྲེགས་པར་མཛད་ལ་ཕྱག་འཚལ་ལོ། །གཏུམ་ཆེན་དུས་མཐའི་མེ་ལྟར་
གཟི་བརྗིད་འབར། །གློག་སྟོང་འགྱུ་འདྲའི་ཁྲོ་གཉེར་མཆེ་བ་གཙིགས།།
རྔམས་པའི་ང་རོ་འབྲུག་སྒྲ་སྟོང་བཞིན་སྒྲོག །ཁྲོ་རྒྱལ་བགེགས་ཚོགས་འདུལ་
ལ་ཕྱག་འཚལ་ལོ། ཧཱུྃ། འཇིགས་པའི་ཧཱུཾ་སྒྲ་ངེས་སྒྲོགས་ཤིང་། །བགེགས་
རྣམས་མ་ལུས་འཇོམས་མཛད་པས། །དངོས་གྲུབ་ཐམས་ཅད་སྩོལ་བའི་
ལྷ༑ །བགེགས་ཀྱི་དགྲ་ལ་ཕྱག་འཚལ་བསྟོད། ཨོཾ་བཛྲ་ཨ་མྲྀ་ཏས་བསངས།
སྭ་བྷ་ཝསསྦྱངས། སྟོང་པའི་ངང་ལས་ཨོཾ་ལས་རིན་པོ་ཆེའི་སྣོད་ཡངས་ཤིང་
རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་ཞུ་བ་ལས་བྱུང་བའི་ལྷ་རྫས་ལས་གྲུབ་
པའི་བགེགས་ཀྱི་གཏོར་མ་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་
བ་ཁྱད་པར་ཅན་བསྐྱེད་པར་གྱུར། ཨོཾ་ཨ་ཀཱ་རོ་མུ་ཁཾ་སརྦ་དྷརྨ་ཎཾ་ཨདྱ་ནུཏྤནྣ་
ཏཱ་ཏ། ཨོཾ་ཨཱ༔ཧཱུྃ་ཕཊ་སྭཱ་ཧཱ། ཨོཾ་སརྦ་བིགྷཱན། ན་མཿསརྦ་ཏ་ཐཱ་ག་ཏ་སྦྱོ་
བི་ཤྭ་མུ་ཁེ་བྷྱ སརྦ་ཏད་ཁཾ་ཨུད་ག་ཏེ་སྤར་ཎ་ཧི་མཾ་ག་ག་ན་ཁཾ་གྲིདྡྷ་ཨི་དཾ་
བ་ལི་ཏེ་སྭཱ་ཧཱ། ལན་གསུམ། རང་གི་ཐུགས་ཀའི་ཧཱུྃ་ལས་འོད་ཟེར་འཕྲོས།
འཕགས་པ་ཐུགས་རྗེ་ཆེན་པོའི་བསྙེན་སྒྲུབ་ཟབ་མོ་བགྱིད་པ་ལ་བར་དུ་གཅོད་
པའི་བགེགས་ཀྱི་རིགས་སུ་གྱུར་པ་ཐམས་ཅད་སྐད་ཅིག་གིས་མཆོད་སྦྱིན་
གྱི་གཏོར་མའི་མགྲོན་དུ་མཆིས་པར་གྱུར། ཨོཾ་སརྦ་བིགྷཱན། ན་མསརྦ་
ཏ་ཐཱ་ག་ཏ་སྦྱོ་བི་ཤྭ་མུ་ཁེ་བྷྱ སརྦ་ཏད་ཁཾ་ཨུད་ག་ཏེ་སྭཱར་ཎ་ཧི་མཾ། ག་
253



དངོས་གཞིའི་ཆོས་སྐོར།
ག་ན་ཁཾ་གྲིབྷ་ཨི་དཾ་བ་ལིཾ་ཏེ་སྭཱ་ཧཱ། ལན་གསུམ། ཨོཾ་སུམྦྷ་ནི་སུམྦྷ་ནི་ཧཱུཾ། གཾནྡྷ་
གྲིནྡྷ་ཧཱུྃ། གྲིནྡྷ་བ་ཡ་གྲིབྷཱ་བ་ཡ་ཧཱུྃ། ཨཱ་ན་ཡ་ཧོ༔བྷ་ག་ཝཱན་བིདྡྷཱ་རཱ་ཛཱ་ཧཱུཾ་
ཕཊ། ལན་གསུམ། ཧཱུྃ། དཀྱིལ་འཁོར་ཆེན་པོའི་ས་གཞི་ལ་གནས་པའི།།
ལྷ་ལ་སོགས་པའི་བགེགས་ཚོགས་ཀུན་ཉོན་ཅིག །ང་ཡིས་གནས་འདིར་
བསྙེན་སྒྲུབ་ཟབ་མོ་བགྱིད། །ཁྱེད་རྣམས་འདི་ནས་གཞན་དུ་འགྲོ་བར་གྱིས།།
གལ་ཏེ་ང་ཡི་བཀའ་ལས་འདའ་བྱེད་ན། །ཡེ་ཤེས་ཅན་གྱི་རྡོ་རྗེ་འབར་བ་
ཡིས། །མགོ་བོ་ཚལ་བ་བརྒྱར་ནི་འགས་འགྱུར་ཞིང་། །བགེགས་རྣམས་
བརླག་པར་འགྱུར་བ་གདོན་མི་ཟ། ན་མོ་རྗེ་བཙུན་རྩ་བ་དང་བརྒྱུད་པར་
བཅས་པའི་དཔལ་ལྡན་བླ་མ་དམ་པ་རྣམས་ཀྱི་བཀའ་བདེན་པ་དང་། སངས་
རྒྱས་ཀྱི་བཀའ་བདེན་པ་དང་། ཆོས་ཀྱི་བཀའ་བདེན་པ་དང་། དགེ་འདུན་
གྱི་བཀའ་བདེན་པ་དང་། དེ་བཞིན་གཤེགས་པ་དང་། རྡོ་རྗེ་དང་། རིན་
པོ་ཆེ་དང་། པདྨ་དང་། ལས་ཀྱི་རིགས་སུ་གྱུར་པ་ཐམས་ཅད་དང་། སྙིང་
པོ་དང་། ཕྱག་རྒྱ་དང་། གསང་སྔགས་དང་ལྷའི་རིགས་སུ་གྱུར་པ་ཐམས་
ཅད་དང་། ཁྱད་པར་དུ་ཡང་བཅོམ་ལྡན་འདས་ཁྲོ་བོའི་རྒྱལ་པོ་དཔལ་རྟ་
མཆོག་རོལ་པའི་བཀའ་བདེན་པ་དང་། བདེན་པ་ཆེན་པོའི་བྱིན་གྱིས་བརླབས་
པ་ལ་བརྟེན་ནས་བདག་གིས་འཕགས་པ་ཐུགས་རྗེ་ཆེན་པོའི་བསྙེན་སྒྲུབ་ཟབ་
མོ་བགྱིད་པ་ལ་བར་དུ་གཅོད་པར་བརྩམ་པའི་གདོན་བགེགས་ཀྱི་རིགས་སུ་
གྱུར་པ་ཐམས་ཅད་མཆོད་སྦྱིན་གྱི་གཏོར་མ་རྒྱ་ཆེན་པོ་འདིས་ཚིམས་པར་
གྱིས་ལ་གནོད་པ་དང་འཚེ་བའི་བསམ་པ་ངན་པ་ཐམས་ཅད་རིང་དུ་སྤོངས་
254



བགེགས་ལ་གཏོར་མ་སྦྱིན་པ་དང་མཚམས་ཐོ་བསྐྱེད་ཆོག་
ལ༑ ཕན་པ་དང་ཞི་བ། བྱང་ཆུབ་ཀྱི་སེམས་དང་ལྡན་པའི་སྒོ་ནས་འདིར་
མི་གནས་པར་རང་རང་སོ་སོའི་གནས་སུ་སོང་ཞིག གལ་ཏེ་མི་འགྲོ་ན་
ཁྲོ་བོ་ཡེ་ཤེས་ཀྱི་རྡོ་རྗེ་མེ་རབ་ཏུ་འབར་བས་བསྲེག་ཅིང་བརླགས་པར་འགྱུར་
བ་གདོན་མི་ཟའོ། ཨོཾ་སུམྦྷ་ནི་སུམྦྷཱ་ནི་ཧཱུཾ། གཾནྡྷ་གྲིབྷ་ཧཱུཾ། གྲིབྷཱ་པ་ཡ་གྲིདྡྷཱ་
པ་ཡ་ཧཱུྃ། ཨཱ་ན་ཡ་ཧོ༔ བྷ་ག་ཝན་བིདྨ་རཱ་ཛཱ་ཧཱུཾ་ཕཊ། རྟ་མགྲིན་གྱི་སྔགས། ཧཱི༔
པདྨ་ཏ་ཀྲྀཏ་བཛྲ་ཀྲོ་དྷ་ཧ་ཡ་ཤྲཱི་ཝ་ཧུ་ལུ་ཧུ་ལུ་ཧཱུྃ་ཕཊ། ཅེས་ལན་གསུམ་གྱིས་
བགེགས་སྐྲོད། གུ་གུལ་གྱིས་བདུག ཡུངས་ཀར་གྱིས་བྲབ། རོལ་མོ་དྲག་ཏུ་བྱ། ༈ སྲུང་
བའི་འཁོར་ལོ་བསྒོམ་པ་ནི། རང་གི་ཐུགས་ཀའི་ཧཱུཾ་ལས་འོད་ཟེར་འོག་ཏུ་འཕྲོས་
པས་རྡོ་རྗེའི་ས་གཞི། ལོགས་སུ་འཕྲོས་པས་རྡོ་རྗེའི་རྭ་བ། སྟེང་དུ་འཕྲོས་
པས་རྡོ་རྗེའི་གུར། གུར་གྱི་འོག་རྭ་བའི་སྟེང་དུ་རྡོ་རྗེའི་བླ་བྲེ་སྟེ་ཐམས་ཅད་
ཀྱང་རྡོ་རྗེ་འབར་བའི་རང་བཞིན་བར་མཚམས་མེད་པ། དུམ་བུ་གཅིག་
ཏུ་གྱུར་པའི་ཕྱི་རོལ་ཏུ་བསྐལ་པ་འཇིགས་པའི་མེ་ལྟ་བུ་ཁ་དོག་སྣ་ལྔའི་མེ་
དཔུང་ཕྱོགས་བཅུར་འཕྲོ་བར་གྱུར། ཨོཾ་བཛྲ་རཀྵ་རཀྵ། ཞེས་བརྗོད་ནས་
སྲུང་འཁོར་བསྒོམ། ༈ གནས་བདག་གཞི་བདག་རྣམས་ལ་དཀར་གཏོར་འབུལ་བ་ནི། ཨོཾ་
བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོཾ་སྭ་བྷཱ་ཤུདྡྷ་སརྦ་དྷརྨཱ་སྭབྷཱ་ཝ་
ཤུདྡྷོཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་ཨོཾ་ལས་རིན་པོ་ཆེའི་
སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་གཏོར་མ་དཀར་གསུམ་མངར་
གསུམ་ཟག་པ་མེད་པའི་ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་
ཨཱཿཧཱུྃ། ལན་གསུམ། ན་མཿསརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་
255



དངོས་གཞིའི་ཆོས་སྐོར།
བྷ་ར་ཧཱུྃ། ལན་གསུམ་གྱིས་བསྔོས། དེ་བཞིན་གཤེགས་པ་རྒྱལ་བ་རིན་ཆེན་
མང་ལ་ཕྱག་འཚལ་ལོ། དེ་བཞིན་གཤེགས་པ་གཟུགས་མཛེས་དམ་པ་ལ་
ཕྱག་འཚལ་ལོ། དེ་བཞིན་གཤེགས་པ་སྐུ་འབྱམས་ཀླས་ལ་ཕྱག་འཚལ་ལོ།
དེ་བཞིན་གཤེགས་པ་འཇིགས་པ་ཐམས་ཅད་དང་བྲལ་བ་ལ་ཕྱག་འཚལ་ལོ།
བདུད་རྩིའི་རྒྱ་མཚོའི་གཏོར་མ་འདི་ཉིད་ས་བདག་སའི་ལྷ་མོ། འཛམ་གླིང་
སྐྱོང་བ་སྤྱི་དང་ཁྱད་པར་དུ་བོད་ཁམས་སྐྱོང་བའི་བསྟན་མ་བཅུ་གཉིས། ཡུལ་
ལྷ་གཞི་བདག སྟོད་མངའ་རིས་སྐོར་གསུམ། སྨད་མདོ་ཁམས་སྒང་དྲུག
བར་དབུས་གཙང་རུ་བཞི། ས་ཕྱོགས། ཡུལ་རིགས། དགོན་གནས་
འདི་ཉིད་ལ་གནས་པའི་གཞི་བདག་དཀར་ཕྱོགས་ལ་མངོན་པར་དགའ་བ་
རྣམས་ལ་འབུལ་ལོ། བཞེས་ནས་རྣལ་འབྱོར་པ་བདག་གིས་འཕགས་པ་
ཐུགས་རྗེ་ཆེན་པོའི་བསྙེན་སྒྲུབ་ཟབ་མོ་བགྱི་བ་ལ་བར་དུ་གཅོད་པའི་འགལ་
རྐྱེན་སེལ་ལ་མཐུན་རྐྱེན་ཐམས་ཅད་སྒྲུབས། བསམ་པའི་དོན་མཐའ་དག་
ཡིད་བཞིན་དུ་འགྲུབ་པར་མཛད་དུ་གསོལ། བདག་གི་བསམ་པའི་སྟོབས་
དང་ནི། །དེ་བཞིན་གཤེགས་པའི་བྱིན་སྟོབས་དང་། །ཆོས་ཀྱི་དབྱིངས་
ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་ཀུན། །དེ་དག་
ཐམས་ཅད་ཅི་རིགས་པ། །ཐོགས་པ་མེད་པར་འབྱུང་གྱུར་ཅིག ཅེས་པས་
སྒྲུབ་པ་ལ་བར་ཆད་མི་འབྱུང་བའི་འཕྲིན་ལས་བཅོལ། ༈ མཚམས་ཐོ་བསྐྱེད་ཆོག་ནི། དང་
པོ་མཆོད་པར་ ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་པའི་ངང་ལས་ཨོཾ་
ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བའི་ནང་དུ་ཨོཾ་འོད་དུ་ཞི་བ་ལས་
256



བགེགས་ལ་གཏོར་མ་སྦྱིན་པ་དང་མཚམས་ཐོ་བསྐྱེད་ཆོག
བྱུང་བའི་མཆོད་ཡོན། ཞབས་བསིལ། མེ་ཏོག བདུག་སྤོས། སྣང་
གསལ། དྲི་ཆབ། ཞལ་ཟས། རོལ་མོ་རྣམས་དྭངས་ཤིང་ཐོགས་པ་མེད་
པ་ནམ་མཁའ་དང་མཉམ་པར་གྱུར། ཨོཾ་ཨགྷཾ་ཨཱཿཧཱུྃ། ནས་ ཨོཾ་ཤཔྟ་ཨཱཿཧཱུྃ་
གིས་མཆོད་པ་བྱིན་གྱིས་བརླབས། ཨ་མྲྀ་ཏས་བསངས། སྭ་བྷ་ཝས་སྦྱངས། སྟོང་
པའི་ངང་ལས་ཐོ་སྐད་ཅིག་གིས་རྒྱལ་པོ་ཆེན་པོ་བཞིའི་སྐུར་བཞེངས་པར་
གྱུར། རང་གི་ཐུགས་ཀའི་ཧཱུཾ་ལས་འོད་ཟེར་འཕྲོས། རང་བཞིན་གྱི་གནས་
ནས་རྒྱལ་པོ་ཆེན་པོ་བཞི་འཁོར་དང་བཅས་པ་སྤྱན་དྲངས། ཛཧཱུྃ་བཾ་ཧོ༔
གཉིས་སུ་མེད་པར་གྱུར། ཨོ་མཧཱ་རཱ་ཛཱ་ས་པཱ་རི་ཝ་ར་ཨགྷཾ་ ནས་ ཤཔྟ་
འི་བར་གྱིས་མཆོད། བསྟོད་པ་ནི། ཤཱཀྱ་སེངྒེའི་སྤྱན་སྔ་རུ། །བསྟན་དང་བསྟན་
འཛིན་སྐྱེས་བུ་རྣམས། །སྲུང་ཞིང་སྐྱོང་བར་ཞལ་བཞེས་པ། །རྒྱལ་ཆེན་
བཞི་ལ་ཕྱག་འཚལ་བསྟོད། ཅེས་པས་བསྟོད་ལ་གཏོར་མ་འབུལ་བ་ནི། རྒྱལ་པོ་
ཆེན་པོ་སྡེ་བཞིའི་ལྗགས་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་ཐམས་
ཅད་དྲངས་ཏེ་གསོལ་བར་གྱུར། ཨོཾ་ཏིཥྛ་ར་ཏྲ་ཡ། བེ་རུ་ཏྲ་ཀ་ཡེ། བི་
རུ་བྷཀྵ་ཡེ། བཻ་ཤྲ་མ་ཎ་ཡེ་ས་པཱ་རི་ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི།
ལན་གསུམ་དང་། ཨཱ་ཀ་རོx། ལན་གསུམ་གྱིས་གཏོར་མ་ཕུལ། ཨོ་མཧ་རཱ་ཛཱ་
ས་པཱ་རི་ཝ་ར་ཨརྒྱུ་ སོགས་ཀྱིས་མཆོད། ཤཱཀྱ་སེངྒེའི་སྤྱན་སྔ་རུ། །བསྟན་
དང་བསྟན་འཛིན་སྐྱེས་བུ་རྣམས། །སྲུང་ཞིང་སྐྱོང་བར་ཞལ་བཞེས་པ།།
རྒྱལ་ཆེན་བཞི་ལ་ཕྱག་འཚལ་བསྟོད། ཞེས་སོགས་ཀྱིས་བསྟོད། བདག་གི་དགེ་
བའི་བྱ་བ་འདི། །ཇི་སྲིད་ལེགས་པར་འགྲུབ་ཀྱི་བར། །ཕྱི་ནང་འགལ་རྐྱེན་
257



དངོས་གཞིའི་ཆོས་སྐོར།
ཀུན་ཞི་ཞིང་། །མཐུན་རྐྱེན་འགྲུབ་པའི་འཕྲིན་ལས་མཛོད། ཅེས་པས་འཕྲིན་
ལས་བཅོལ། ཡིག་བརྒྱ་བརྗོད། བཟོད་གསོལ་བྱ། བཛྲ་མུ ཡེ་ཤེས་པ་རང་བཞིན་
གྱི་གནས་སུ་གཤེགས། དམ་ཚིག་པ་འོད་དུ་ཞུ་ནས་ཐོ་ཅོག་གི་རྣམ་པར་
གྱུར། ཅེས་བརྗོད་ནས་ཕྱི་ནང་གི་མཚམས་ཐོ་ཕྱི་ནང་གཉིས་ཀ་འཇོག་དགོས། མཚམས་
ནང་དུ་ཚུད་དགོས་པའི་མི་གྲངས་དང་མཉམ་པའི་རྡེའུ་རྣམས་མཚམས་ཐོའི་རྩར་འཇོག་པ་སོགས་
འདིས་མཚམས་ཁང་གི་ཕྱི་རོལ་གྱི་སྔོན་འགྲོའི་ལས་རྣམས་གྲུབ། མཚམས་ཁང་གི་ནང་ཕེབས་
ནས་བསྙེན་ཆེན་ལ་བཞུགས་སའི་གདན་ལ་རྡོ་རྗེ་དཀྱིལ་དཀྲུང་གིས་འཁོད་མ་ཐག ལྷ གནས་
གསུམ་བྱིན་གྱིས་བརླབ་པ་ནི། རང་ཉིད་འཕགས་པ་ཐུགས་རྗེ་ཆེན་པོར་གསལ་
བའི་སྤྱི་བོར་ཨོཾ་ལས་འཁོར་ལོ་དཀར་པོའི་ལྟེ་བར་ཨོཾ་གྱིས་མཚན་པ། མགྲིན་
པར་ཨལས་པདྨ་དམར་པོའི་ལྟེ་བར་ཨཱུས་མཚན་པ། ཐུགས་ཀར་ཧཱུཾ་ལས་
རྡོ་རྗེ་སྔོན་པོའི་ལྟེ་བར་ཧཱུྃ་གིས་མཚན་པར་གྱུར། ཅེས་བརྗོད་ལ་སྤྱི་བོ། མགྲིན་
པ༐ སྙིང་ག་གསུམ་དུ་ལག་པ་གཡོན་པའི་མཐེབ་སྲིན་གྱིས་ནང་མཆོད་བླངས་ནས་ཐིག་ལེ་
རེ་བྱ། ཨོཾ་ཨཱཿཧཱུྃ། ཞེས་པ་ལན་གསུམ་བརྗོད། དེ་ལྟར་ཡིག་འབྲུ་རྣམས་ལས་
འོད་ཟེར་འཕྲོས་པས་ཕྱོགས་བཅུའི་སངས་རྒྱས་བྱང་སེམས་རྣམས་ཀྱི་སྐུ་
གསུང་ཐུགས་ཀྱི་བྱིན་རླབས་ཐམས་ཅད་རྡོ་རྗེ་གསུམ་གྱི་ལྷ་དང་འོད་ཟེར་
གྱི་རྣམ་པར་བཀུག་ནས་རང་གི་གནས་གསུམ་དུ་ཐིམ་པས་སྒོ་གསུམ་རྡོ་རྗེ་
གསུམ་གྱི་བདག་ཉིད་དུ་བྱིན་གྱིས་བརླབས་པར་གྱུར། ༈ ངག་བྱིན་གྱིས་
བརླབ་པ་ནི། རང་གི་ལྕེ་སྟེང་ཟླ་བའི་དཀྱིལ་འཁོར་དབུས། །ཨོ་ཡིག་དབྱངས་
གསལ་རྟེན་འབྲེལ་སྙིང་པོས་བསྐོར། །འོད་འཕྲོས་བླ་མ་རྒྱལ་བ་སྲས་བཅས་
258



བགེགས་ལ་གཏོར་མ་སྦྱིན་པ་དང་མཚམས་ཐོ་བསྐྱེད་ཆོག
ཀྱི༑ །གསུང་གི་བྱིན་རླབས་བསྡུས་ཏེ་ཐིམ་པར་གྱུར། ཨོ། ཨ་ཨཱ། ཨི་
ཨཱི༔ ཨུ་ཨཱུ། རྀ་རཱི། ལི་ལཱི། ཨེ་ཨཻ། ཨོ་ཨཽ། ཨཾ་ཨསྭཱ་ཧཱ། ཨོ། ཀ་ཁ་
ག་གྷ་ང་། ཙ་ཚ་ཛ་ཛྷ་ཉ། ཊ་ཋ་ཌ་ཌྷ་ཎ། ཏ་ཐ་ད་དྷ་ན། པ་ཕ་བ་བྷ་མ།
ཡ་ར་ལ་ཝ། ཤ་ཥ་ས་ཧ་ཀྵ་སྭཱ་ཧཱ། ཨོ། ཡེ་དྷརྨ་ཧེ་ཏུ་པྲ་བྷ་ཝ་ཧེ་ཏུནྟེ་
ཥན་ཐཱ་ག་ཏོ་རྒྱ་ཝ་དཏ། ཏེ་ཥཱཉྩ་ཡོ་ནི་རོ་དྷ་ཨེ་ཝཾ་བཱ་དཱི་མཧ་ཤྲ་མ་ཎ་ཡེ་སྭཱ་
ཧཱ༑ ཞེས་པ་ལན་གསུམ། སྔགས་ཕྲེང་འོད་ཞུ་ལྕེ་ལ་ཐིམ་པ་ལས། །རྡོ་རྗེའི་
རང་བཞིན་ནུས་པ་ལྡན་པར་གྱུར། ཅེས་ནང་མཆོད་ནས་བྱིན་རླབས་ཤིག་རྩེ་ཐོག་
ཏུ་བཞག་ནས་ངག་དག་པར་བྱ། ༈ གདན་དང་ས་གཞི་བྱིན་གྱིས་བརླབ་པ་ནི། ལག་གཡོན་
དྲིལ་བུ་འཛིན་པས་མཉམ་བཞག ལག་གཡས་པ་རྡོ་རྗེ་དང་བཅས་རྡོ་རྗེ་རྩེ་གསུམ་པའི་ཕྱག་
རྒྱས་གདན་ལ་རེག་བཞིན། ཨོཾ་ཨཱཿབཛྲ་ཨཱ་ས་ན་ཧཱུྃ་སྭཱ་ཧཱ། ཞེས་ལན་གསུམ། མཚམས་
སྟན་གྱི་འོག་དབང་ཆེན་གསེར་གྱི་ས་གཞི་ལ་ཐུག་གི་བར་དུ་སྲ་ཞིང་འཐས་
པ་རྡོ་རྗེའི་རང་བཞིན་ཅན་དུ་གྱུར། ཅེས་པས་གདན་དང་ས་གཞི་བྱིན་གྱིས་བརླབས།
༈ རྡོ་རྗེ་དང་དྲིལ་བུ་བྱིན་གྱིས་བརླབ་པ་ནི། རྡོ་རྗེ་ལག་པ་གཡས་པས་ཐུགས་ཀར་བཟུང་།
གཡོན་པས་དྲིལ་བུ་དཀུར་བསྟེན་བཞིན། རྡོ་རྗེ་ནི་ཐབས་དང་། དྲིལ་བུ་ནི་ཤེས་
རབ་སྟེ། དེ་གཉིས་ཀའང་དོན་དམ་པའི་བྱང་ཆུབ་ཀྱི་སེམས་ཀྱི་རང་བཞིན་
ནོ༑ ཨོཾ་སརྦ་ཏ་ཐ་ག་ཏ་སིདྡྷི་བཛྲ་ས་མ་ཡ། ཏིཥྛ་ཨེ་ཥ་སིཾ། དྷ་ར་ཡ་མི་
བཛྲ་ས་ཏྭ་ཧི་ཧི་ཧི་ཧི་ཧི་ཧཱུཾ་ཧཱུཾ་ཧཱུཾ་ཕཊ་སྭཱ་ཧཱ། ཨོཾ་བཛྲ་གྷཎྜ་ཧཱུཾ། རྡོ་རྗེ་སེམས་
དཔའ་ལ་སོགས་པ་རྣམས་མཉེས་པར་བྱའོ། ཧཱུྃ༔ སེམས་ཅན་རྨོངས་དང་
འབྲལ་བ་ཡི། །རྡོ་རྗེ་གསོར་བ་མཛེས་པ་ཡིས། །རྣམ་ཐར་ཆོས་ཀྱི་བྱ་བ་
259



དངོས་གཞིའི་ཆོས་སྐོར།
སྟེ༑ །སྤྲོ་དང་བཅས་པའི་རྡོ་རྗེ་བཟུང་། ཧཱུཾ་ཧཱུཾ་ཧཱུཾ་ཧོ་ཧོ་ཧོ། ཞེས་པས་རྡོ་རྗེ་
གསོར། ཨོཾ་བཛྲ་དྷརྨཱ་རནྟི། པྲ་ར་ཎི་ཏ། སཾ་པྲ་ར་ཎི་ཏ། སརྦ་བུདྡྷ་ཀྵེ་ཏྲ་
པྲ་ཙི་ནི། པྲ་ཛྙཱ་པཱ་ར་མི་ཏ། ནཱ་ད་སྭ་བྷ་ཝེ་བཛྲ་ས་ཏཱ། ཧྲི་ད་ཡ་སནྟོ་ཥ་
ནི་ཧཱུཾ་ཧཱུཾ་ཧཱུཾ་ཧོ་ཧོ་ཧོ་སྭཱ་ཧཱ། ཞེས་བརྗོད་བཞིན་དུ་དྲིལ་བུ་དཀྲོལ་བ་དང་བཅས་བྱིན་
གྱིས་བརླབས། འདི་ནས་བཟུང་སྦྱིན་སྲེག་གི་སྐབས་མ་གཏོགས་རྡོ་དྲིལ་བྱིན་རླབས་གསུང་
མི་དགོས་ཞེས་གསུངས། བསྙེན་སྒྲུབ་དངོས་ལ་ཞུགས་པའི་དུས་འདི་ནས་བཟུང་ཐུན་གྱི་
སྐབས་ནམ་ཡིན་ལ་ངག་བཅད་མཛད་དགོས། ཐུན་དངོས་གཞི་ལ་སྐྱབས་འགྲོ་སེམས་བསྐྱེད་
ནས་བཟུང་ཐུན་དང་པོ་བཞིན་དང་མཇུག་ཏུ་གཏོར་འབུལ། འཕྲིན་བཅོལ། གཏང་རག
བསྔོ་སྨོན་ཤིས་བརྗོད་ཀྱི་བར་སྲོད་ཐུན་བཞིན་མཛད། བགེགས་ལ་གཏོར་མ་སྦྱིན་པ་སོགས་
བསྙེན་ཡིག་བཞིན་སྔོན་འགྲོའི་ཆོ་ག་རྣམས་༸རོང་ཆེན་ཀིརྟི་སྤྲུལ་མིང་འཛིན་པས་ནག་འགྲོས་
སུ་བཀོད་པའོ།། །།
260



༄༅།། ཐེམ་སྐས་བཅུ་གསུམ་པ། གྲུབ་ཆེན་ཚེམ་བུ་པའི་
ལུགས་ཀྱི་ཐུགས་རྗེ་ཆེན་པོའི་བསྙེན་ཆེན་སྐབས་ཀྱི་
བདག་བསྐྱེད་རྒྱུན་འཁྱེར་རྒྱས་པ་ནག་འགྲོས་སུ་
བཀོད་པ་བྱིན་རླབས་འདྲེན་པའི་ལྕགས་
ཀྱུ་ཞེས་བྱ་བ་བཞུགས་སོ། །
མཛད་པ་པོ།
ྋསྐྱབས་རྗེ་ཀིརྟི་རིན་པོ་ཆེ་བློ་བཟང་བསྟན་འཛིན།



༄༅།། ན་མོ་གུ་རུ་ཨརྱ་ལོ་ཀི་ཤྭ་ར་ཡ། སྙིང་རྗེའི་འདུས་ཞལ་རྣམ་པ་
སྙིང་རྗེའི་གར། །སྙིང་རྗེའི་ལམ་ལ་འཁྲིད་མཛད་སྙིང་རྗེའི་བཤེས། །སྙིང་
རྗེས་འགྲོ་ལ་རྗེས་ཆགས་སྙིང་རྗེའི་ལྷ། །སྙིང་རྗེའི་བསྟན་འདིའི་རྩ་བ་སྙིང་
རྗེར་འདུད། །ནོར་གྱི་མཆོག་ནི་སྙིང་རྗེའི་སེམས། །གྲོགས་ཀྱི་མཆོག་ནི་
སྙིང་རྗེའི་ཡུལ། །སྒོམ་གྱི་མཆོག་ནི་སྙིང་རྗེའི་བློ། །ཐབས་ཀྱི་མཆོག་ནི་
སྙིང་རྗེའི་ལམ། །སྙིང་རྗེའི་ལམ་འདིས་རང་དོན་འགྲུབ། །སྙིང་རྗེའི་ལམ་
འདིས་གཞན་དོན་འགྲུབ། །སྙིང་རྗེའི་ལམ་འདིས་རྫོགས་འཚང་རྒྱ། །སྙིང་
རྗེའི་ལམ་འདི་སྤེལ་ལ་སྤྲོ། །ཉམ་ཐག་འགྲོ་རྣམས་སྙིང་རྗེའི་ཡུལ། །སྙིང་
རྗེས་སྐྱོབ་པར་མ་མཛད་པར། །དོར་བར་ཕོད་དམ་སྙིང་རྗེའི་ཡུལ། །སྙིང་
རྗེས་ལམ་འདིར་མྱུར་བརྩོན་མཛོད། དེ་ཡང་ཁྲི་རྒན་འཇམ་དབྱངས་ཐུབ་བསྟན་
རྒྱ་མཚོའི་ཞལ་སྔ་ནས། གྲུབ་པའི་དབང་ཕྱུག་རྗེ་བཙུན་ཚེམ་བུ་པའི། །ཐུགས་བཟང་རིན་
ཆེན་ནོར་བུའི་ཟ་མ་ཏོག །མཁའ་འགྲོའི་ཞལ་ཆབ་བདུད་རྩིས་གཏམས་པའི་རྒྱུན། །ཅུང་
ཟད་ཐོབ་པ་བླ་མའི་དྲིན་དུ་གོ །ཞེས་གསུངས་པ་ལྟར་གྲུབ་ཆེན་ཚེམ་བུ་པའི་སྙན་བརྒྱུད་ཀྱི་
གདམས་ངག་ཐུགས་རྗེ་ཆེན་པོའི་བསྙེན་ཡིག་ནོར་བུ་པདྨའི་ཞལ་གྱི་བདུད་རྩི་དང་དངུལ་ཆུ་
དྷརྨ་བྷ་དྲའི་གསུང་ཁྲིད་ཡིག་བདུད་རྩིའི་ཟེགས་མ་གཉིས་སྦྲགས་ནས། ཐུགས་རྗེ་ཆེན་པོའི་
བསྙེན་ཆེན་སྐབས་ཀྱི་རྒྱུན་འཁྱེར་བདག་བསྐྱེད་རྒྱས་ཙམ་ཞིག་ནག་འགྲོས་སུ་འགོད་པར། ཉིན་
གཅིག་ཐུན་བཞིར་བགོས་པའི་ཐུན་དང་པོའི་ཐོག་མར་སྤྱིའི་སྔོན་འགྲོ། མཆོད་པའི་སྤྲིན་གཟུངས་
དང་བདེན་སྟོབས་བརྗོད་པ། ཤེས་རབ་སྙིང་པོ། སྐྱབས་འགྲོ་སེམས་བསྐྱེད། བླ་མའི་རྣལ་
263



དངོས་གཞིའི་ཆོས་སྐོར།
འབྱོར་དགའ་ལྷ་དང་འབྲེལ་དམིགས་བརྩེ་མ་བརྒྱ། ཡོན་ཏན་གཞི་གྱུར་མ་ལྟ་བུའི་སྟེང་ནས་
ལམ་ཡོངས་རྫོགས་ཤར་སྒོམ། ལྗགས་བྱིན་རླབས། རྡོ་རྗེ་གསུམ་གྱི་བཟླས་པའམ་འབྲུ་གསུམ།
ཐུན་དྲུག་བླ་མའི་རྣལ་འབྱོར་སོགས་སྔོན་དུ་བཏང་། སྐབས་སུ་བབས་པའི་ཁྲིད་ཡིག་འདི་ལྟར།
༈ དང་པོ། རྒྱུད་སྣོད་རུང་དུ་བྱེད་པ་སྐྱབས་འགྲོ་སེམས་བསྐྱེད་ཀྱི་ཁྲིད་ལས། ཚོགས་
ཞིང་གསལ་འདེབས་ཚུལ་ནི། མདུན་གྱི་ནམ་མཁར་སེངྒེ་ཆེན་པོ་བརྒྱད་ཀྱིས་
བཏེགས་པའི་རིན་པོ་ཆེའི་ཁྲི་ཡངས་ཤིང་རྒྱ་ཆེ་བའི་སྟེང་དུ་པདྨ་འདབ་མ་
མང་པོ་རིམ་པ་བདུན་བརྩེགས་སུ་ཡོད་པའི་འདབ་མ་ཐམས་ཅད་ཀྱི་སྟེང་
དུ་ཟླ་གདན། དབུས་ཀྱི་ལྟེ་བར་པདྨ། ཉི་མ། ཟླ་བའི་གདན་གསུམ་བརྩེགས་
ལ་བླ་མ་དང་ངོ་བོ་ཐ་མི་དད་པའི་རྒྱལ་བ་རྡོ་རྗེ་འཆང་ཡབ་ཡུམ། པད་འདབ་
རིམ་པ་དང་པོ་ལ་ཆོས་འདི་བརྒྱུད་པའི་རྩ་བརྒྱུད་ཀྱི་བླ་མ་རྣམས་དང་། གཉིས་
པ་ལ་ཆོས་འབྲེལ་དངོས་ཐོབ་ཀྱི་བླ་མ། གསུམ་པ་ལ་འཕགས་པ་ཐུགས་
རྗེ་ཆེན་པོ་གཙོ་བོར་གྱུར་པའི་ཡི་དམ་རྒྱུད་སྡེ་བཞིའི་ལྷ་ཚོགས། བཞི་པ་
ལ་སྟོན་པ་ཐུགས་རྗེ་ཅན་སོགས་སྤྲུལ་པའི་སྐུའི་རྣམ་པ་ཅན་གྱི་སངས་རྒྱས།
ལྔ་པ་ལ་བྱང་སེམས། དྲུག་པ་ལ་ཉན་རང་། བདུན་པ་ལ་དཔའ་བོ་མཁའ་
འགྲོ་ཆོས་སྐྱོང་སྲུང་མའི་ཚོགས་དང་བཅས་པ་བཞུགས་པར་གྱུར། ཅེས་
པས་སྐྱབས་ཡུལ་གསལ་བཏབ། རང་དང་རང་གི་མཐའ་སྐོར་ན་གནས་པའི་ཕ་
མ་སེམས་ཅན་ཐམས་ཅད་སྤྱིར་འཁོར་བ་དང་ཁྱད་པར་དུ་ངན་སོང་གི་སྡུག་
བསྔལ་ལ་འཇིགས་ཤིང་བསྐྲགས་ནས། དེ་ལས་སྐྱོབ་པའི་ནུས་པ་ཡོད་པར་
ཡིད་ཆེས་ས་དང་རེ་ས་དཀོན་མཆོག་གསུམ་ལས་གཞན་ན་མེད་པས། དུས་
264



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
འདི་ནས་བཟུང་སྟེ་ཇི་སྲིད་བྱང་ཆུབ་མ་ཐོབ་ཀྱི་བར་དུ་སྐྱིད་རུང་སྡུག་རུང་
དུས་དང་གནས་སྐབས་ཅིར་གྱུར་ཀྱང་རུང་བླ་མ་དང་དཀོན་མཆོག་རིན་
པོ་ཆེ་རྣམ་པ་གསུམ་མཁྱེན་ནོ། ཞེས་པས་སྐྱབས་འགྲོའི་རྒྱུ་འཇིགས་དད་གཉིས་གསལ་
བཏབ། བདག་དང་འགྲོ་བ་ནམ་མཁའི་མཐའ་དང་མཉམ་པའི་སེམས་ཅན་
ཐམས་ཅད་དུས་འདི་ནས་བཟུང་སྟེ་ཇི་སྲིད་བྱང་ཆུབ་སྙིང་པོ་ལ་མཆིས་ཀྱི་
བར་དུ་དཔལ་ལྡན་བླ་མ་དམ་པ་རྣམས་ལ་སྐྱབས་སུ་མཆིའོ། རྫོགས་པའི་
སངས་རྒྱས་བཅོམ་ལྡན་འདས་རྣམས་ལ་སྐྱབས་སུ་མཆིའོ། དམ་པའི་ཆོས་
རྣམས་ལ་སྐྱབས་སུ་མཆིའོ། འཕགས་པའི་དགེ་འདུན་རྣམས་ལ་སྐྱབས་སུ་
མཆིའོ། ཞེས་སྐྱབས་འགྲོ་བཞི་སྐོར་རྒྱས་པ་བརྒྱ་ཕྲག་གམ་གང་མང་དང་། བསྡུས་པ་བདེ་
ལམ་ལས་འབྱུང་བ་འདི་ལྟར། བླ་མ་ཡི་དམ་དཀོན་མཆོག་གསུམ་ལ་སྐྱབས་སུ་
མཆིའོ། ཞེས་པ་བརྒྱ་སྟོང་སོགས་གང་མང་གྲངས་སྐབས་བདུད་རྩི་འབེབས་སྦྱང་གི་དམིགས་
པ་ལ་རྩེ་གཅིག་ཏུ་འབད། མཐར་ཐལ་མོ་སྦྱོར་བ་དང་བཅས། བླ་མ་དང་དཀོན་མཆོག་
རིན་པོ་ཆེ་རྣམ་པ་གསུམ་ལ་ཕྱག་འཚལ་ཞིང་སྐྱབས་སུ་མཆིའོ། ཁྱེད་རྣམས་
ཀྱིས་བདག་དང་སེམས་ཅན་ཐམས་ཅད་ཀྱི་རྒྱུད་བྱིན་གྱིས་བརླབ་ཏུ་གསོལ་
ཞེས་གདུང་ཤུགས་དྲག་པོས་གསོལ་བ་བཏབ་པས་ཚོགས་ཞིང་རྣམས་ཀྱི་སྐུ་
ལས་བདུད་རྩི་སྣ་ལྔ་འོད་ཟེར་དང་བཅས་པའི་རྒྱུན་བབས། རང་གཞན་
སེམས་ཅན་ཐམས་ཅད་ཀྱི་ལུས་སེམས་ལ་ཞུགས་པས་ཐོག་མེད་ནས་
བསགས་པའི་སྡིག་སྒྲིབ་ཐམས་ཅད་བྱང་ཞིང་དག ལུས་དྭངས་གསལ་འོད་
ཀྱི་རང་བཞིན་ཅན་དུ་གྱུར། ཚེ་དང་བསོད་ནམས། དཔལ་དང་འབྱོར་
265..



དངོས་གཞིའི་ཆོས་སྐོར། །
པ༑ ལུང་དང་རྟོགས་པའི་ཡོན་ཏན་ཐམས་ཅད་འཕེལ་ཞིང་རྒྱས། ཁྱད་
པར་དུ་ཡང་ཚོགས་ཞིང་རྣམས་ཀྱི་སྐུ་ལས་རང་འདྲ་གཉིས་པ་རེ་ཆད་དེ་རང་
དང་སེམས་ཅན་ཐམས་ཅད་ལ་ཐིམ་པས་ཐོག་མེད་ནས་བསགས་པའི་སྡིག་
སྒྲིབ་བག་ཆགས་དང་བཅས་པ་དག་སྟེ། སེམས་ཆོས་ཀྱི་སྐུ་དང་ལུས་གཟུགས་
ཀྱི་སྐུར་གྱུར་ནས་སེམས་ཅན་ཐམས་ཅད་སངས་རྒྱས་ཏེ་བྱ་བརྒྱ་འུར་རྡོ་
གཅིག་གིས་བདས་པ་བཞིན་རང་རང་གི་སངས་རྒྱས་ཀྱི་ཞིང་དུ་གཤེགས།
ཚོགས་ཞིང་རྣམས་འོད་དུ་ཞུ་ནས་རང་གི་སྨིན་མཚམས་ནས་ཐིམ་པས་རྒྱུད་
བྱིན་གྱིས་བརླབས་པར་གྱུར་པར་བསམ། དེས་ན་བདག་གིས་མ་རྒན་སེམས་ཅན་ཐམས་
ཅད་འཁོར་བའི་གནས་ནས་བཏོན་ཏེ་སངས་རྒྱས་ཀྱི་ས་ལ་འགོད་ཐུབ་པ་ཨ་རེ་དགའ་སྙམ་དུ་
དགའ་བ་ཆེན་པོ་བསྒོམ་པ་སོགས་ཀྱིས་སྐྱབས་འགྲོ་དང་། སེམས་བསྐྱེད་ལ། སྨོན་སེམས་
ལེན་པའི་ཆོ་ག་ནི། སངས་རྒྱས་ཆོས་དང་ཚོགས་ཀྱི་མཆོག་རྣམས་ལ། །བྱང་
ཆུབ་བར་དུ་བདག་ནི་སྐྱབས་སུ་མཆི། །བདག་གིས་སྦྱིན་སོགས་བགྱིས་པའི་
བསོད་ནམས་ཀྱིས། །འགྲོ་ལ་ཕན་ཕྱིར་སངས་རྒྱས་འགྲུབ་པར་ཤོག ཅེས་
པ་ལན་གསུམ་གྱིས་སྨོན་སེམས་བཟུང་། འཇུག་སྡོམ་ལེན་པའི་ཆོ་ག་ནི། དཀོན་མཆོག་
གསུམ་ལ་བདག་སྐྱབས་མཆི། །སྡིག་པ་ཐམས་ཅད་སོ་སོར་བཤགས། །འགྲོ་
བའི་དགེ་ལ་རྗེས་ཡི་རང་། །སངས་རྒྱས་བྱང་ཆུབ་ཡིད་ཀྱིས་བཟུང་། ཞེས་
པ་ལན་གསུམ་གྱིས་འཇུག་སྡོམ་བཟུང་། ༈ ཚད་མེད་བཞི་བསྒོམ་པ་ནི། སེམས་ཅན་
ཐམས་ཅད་བདེ་བ་དང་བདེ་བའི་རྒྱུ་དང་ལྡན་པར་གྱུར་ཅིག སེམས་ཅན་
ཐམས་ཅད་སྡུག་བསྔལ་དང་སྡུག་བསྔལ་གྱི་རྒྱུ་དང་བྲལ་བར་གྱུར་ཅིག
266



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
སེམས་ཅན་ཐམས་ཅད་སྡུག་བསྔལ་མེད་པའི་བདེ་བ་དང་མི་འབྲལ་བར་གྱུར་
ཅིག སེམས་ཅན་ཐམས་ཅད་ཉེ་རིང་ཆགས་སྡང་གཉིས་དང་བྲལ་བའི་བཏང་
སྙོམས་ལ་གནས་པར་གྱུར་ཅིག ཅེས་པ་ལན་གསུམ་དང་། ༈ ཐུན་མོང་མ་ཡིན་
པའི་སེམས་བསྐྱེད་ནི། མ་སེམས་ཅན་ཐམས་ཅད་ཀྱི་དོན་དུ་མྱུར་བ་མྱུར་བར་
ཡང་དག་པར་རྫོགས་པའི་སངས་རྒྱས་ཀྱི་གོ་འཕང་རིན་པོ་ཆེ་ཅི་ནས་ཀྱང་
འཐོབ་པར་བྱ། དེའི་ཕྱིར་དུ་འཕགས་པ་ཐུགས་རྗེ་ཆེན་པོའི་ཟབ་ལམ་དམར་
ཁྲིད་ཀྱི་རིམ་པ་ཉམས་སུ་བླང་བར་བགྱིའོ། ཞེས་པ་ལན་གསུམ་གྱིས་སེམས་བསྐྱེད།
༈ གཉིས་པ། སྡིག་སྒྲིབ་མྱུར་དུ་དག་པར་བྱེད་པ་རྡོར་སེམས་སྒོམ་བཟླས་ཀྱི་ཁྲིད་ནི། རང་
གི་སྤྱི་བོར་པདྨ་དང་ཟླ་བའི་གདན་ལ་བླ་མ་རྡོ་རྗེ་སེམས་དཔའ་སྐུ་མདོག་དཀར་
པོ་ཞལ་གཅིག་ཕྱག་གཉིས་པ། རྡོ་རྗེ་དང་དྲིལ་བུ་འཛིན་པས་ཡུམ་རྡོ་རྗེ་སྙེམས་
མ་དཀར་མོ་གྲི་གུག་དང་ཐོད་པ་འཛིན་པ་ལ་འཁྱུད་པའི་སྤྱི་བོར་ཨོཾ། མགྲིན་
པར་ཨཱཿ ཐུགས་ཀར་ཧཱུཾ། ཐུགས་ཀའི་ཧཱུཾ་གི་འོད་ཟེར་གྱིས་རང་བཞིན་
གྱི་གནས་ནས་ཡི་དམ་རྒྱུད་སྡེ་བཞིའི་དཀྱིལ་འཁོར་གྱི་ལྷ་ཚོགས་ཐམས་ཅད་
རིགས་ལྔ་ཡབ་ཡུམ་དཔག་ཏུ་མེད་པའི་རྣམ་པར་སྤྱན་དྲངས་པ་ནམ་མཁའི་
ཁམས་གང་བར་བཞུགས་པ་རྣམས་སྙོམས་པར་ཞུགས་པའི་བྱང་ཆུབ་ཀྱི་
སེམས་ཀྱི་བདུད་རྩིའི་རྒྱུན་དཔག་ཏུ་མེད་པ་བབས་པ་རྡོ་རྗེ་སེམས་དཔའ་ཡབ་
ཡུམ་གྱི་སྐུ་ལ་ཞུགས། སྐུ་ཐམས་ཅད་གང་། ཐུགས་ཀའི་སྔགས་ཕྲེང་དང་
ཡབ་ཡུམ་གྱི་སྦྱོར་མཚམས་ནས་བདུད་རྩིའི་རྒྱུན་བབས་པ་རང་དང་སེམས་
ཅན་ཐམས་ཅད་ཀྱི་སྤྱི་བོ་ནས་ཞུགས། ཡས་དེད། མས་དེད། ཕུད་དེད་
267



དངོས་གཞིའི་ཆོས་སྐོར།
ཀྱི་སྒོ་ནས་ཐོག་མ་མེད་པ་ནས་བསགས་པའི་སྡིག་ལྟུང་ཐམས་ཅད་ལྷག་མེད་
དུ་དགུ ལུས་ཤེལ་གོང་གཡའ་དག་པ་ལྟ་བུར་གྱུར། རབ་ཧེ་རུ་ཀའི་ཡིག་བརྒྱ་
དང་འབྲིང་རྡོ་རྗེ་སེམས་དཔའི་ཡིག་བརྒྱ་ནི། ཨོཾ་བཛྲ་ས་ཏྭ་ས་མ་ཡ། མ་ནུ་པཱ་ལ་
ཡ༔ བཛྲ་ས་ཏྭ་ཏྭེ་ནོ་པ། ཏིཥྛ་དྲི་རྣོ་མེ་བྷ་ཝ། སུ་ཏོ་བྱོ་མེ་བྷ་ཝ། སུ་པོ་
ཁྱོ་མེ་བྷ་ཝ། ཨ་ནུ་རཀོ་མེ་བྷ་ཝ། སརྦ་སིདྡྷི་མྨེ་པྲ་ཡཙྪ། སརྦ་ཀརྨ་སུ་ཙི་
མེ་ཙི་ཏྟཾ་ཤྲཱི་ཡཾ་ཀུ་རུ་ཧཱུཾ། ཧ་ཧ་ཧ་ཧ་ཧོ། བྷ་ག་ཝན། བཛྲ་ས་ཏྭ་མ་མེ་མུཉྩ།
བཛྲ་ས་ཏཱ་བྷ་ཝ། མཧཱ་ས་མ་ཡ་ས་ཏཱ་ཨཱཿཧཱུྃ་ཕཊ། ཅེས་པ་བརྒྱ། ཐ་མ་དང་
ཤིན་ཏུ་བསྡུས་པ། ཨོཾ་བཛྲ་ས་ཏཱ་ཨ། ཞེས་པ་བརྒྱ་སྟོང་སོགས་བཟླས་པའི་མཇུག་ཏུ།
བདག་ནི་མི་ཤེས་རྨོངས་པ་ཡིས། །དམ་ཚིག་ལས་ནི་འགལ་ཞིང་ཉམས།།
བླ་མ་མགོན་པོ་སྐྱབས་མཛོད་ཅིག །གཙོ་བོ་རྡོ་རྗེ་འཛིན་པ་སྟེ། །ཐུགས་
རྗེ་ཆེན་པོའི་བདག་ཉིད་ཅན། །འགྲོ་བའི་གཙོ་ལ་བདག་སྐྱབས་མཆི། སྟེང་
གི་ནམ་མཁར་བཞུགས་པའི་རྒྱལ་བ་རིགས་ལྔ་ཡབ་ཡུམ་རྣམས་རྡོ་རྗེ་སེམས་
དཔའ་ཡབ་ཡུམ་ལ་ཐིམ། རྡོ་རྗེ་སེམས་དཔའ་ཡབ་ཡུམ་རང་ལ་ཐིམ་པས་
རང་གི་སྒོ་གསུམ་དང་རྡོ་རྗེ་སེམས་དཔའི་སྐུ་གསུང་ཐུགས་དབྱེར་མི་ཕྱེད་
པར་གྱུར་པར་བསམ་མོ། རིགས་ལྔ་ཡབ་ཀྱི་སྐུ་མདོག་ཕྱག་མཚན་འདྲ་མིན་ཡོད་ནའང་
ཡོངས་གྲགས་འདི་ལྟར། ༡ མི་སྐྱོད་པ་སྔོན་པོ་རྡོ་རྗེ་དང་དྲིལ་བུ་འཛིན་པས་ཡུམ་མཱ་མ་ཀི་
སྔོན་པོ་ལ་འཁྱུད་པ། ༢ རིན་འབྱུང་སེར་པོ་རིན་པོ་ཆེ་དང་དྲིལ་བུ་ཡུམ་རིན་ཆེན་སྒྲོལ་མ་
སེར་པོ། ༣ འོད་དཔག་མེད་དམར་པོ་པདྨ་དང་དྲིལ་བུ་ཡུམ་གོས་དཀར་མོ་དམར་པོ། ༤
དོན་འགྲུབ་ལྗང་ཁུ་རལ་གྲི་དང་དྲིལ་བུ་ཡུམ་སྒྲོལ་མ་ལྗང་ཁུ། ༥ རྣམ་སྣང་དཀར་པོ་འཁོར་
268



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ལོ་དང་དྲིལ་བུ་ཡུམ་སྤྱན་མ་དཀར་མོ་སྟེ་ཡུམ་ཐམས་ཅད་གྲི་གུག་དང་ཐོད་པ་འཛིན་པས་འཁྱུད་
པ༈ ༈ ནང་མཆོད་བྱིན་གྱིས་བརླབ་པ་ལ་ཐོག་མར་སྐད་ཅིག་དཀྲོང་བསྐྱེད་ནི། རང་
ཉིད་སྐད་ཅིག་གིས་འཕགས་པ་ཐུགས་རྗེ་ཆེན་པོའི་སྐུར་བཞེངས་པར་གྱུར།
ནང་མཆོད་ལ། བཛྲ་ཨ་མྲྀ་ཏས་བསངས། སྭབྷ་ཝས་སྦྱངས། སྟོང་པ་ཉིད་དུ་
གྱུར། སྟོང་པའི་ངང་ལས་མདུན་དུ་སྐད་ཅིག་གིས་ཐོད་པ་དུམ་བུ་གཅིག་
པ་ཕྱི་དཀར་ལ་ནང་དམར་བའི་ནང་དུ་ཤ་ལྔ་བདུད་རྩི་ལྔས་གང་བ་ཨོཾ་ཨཱཿཧཱུྃ་
གིས་མཚན་པ། ཧ་ཧོ་ཧཱིས་ཁ་དོག་དྲི་རོ་ནུས་པའི་སྐྱོན་ཐམས་ཅད་བཅོམ་
ཞིང་དེ་རྣམས་ཞུ་བས་བདུད་རྩིར་གྱུར་པ། ཨོཾ་ཨཱཿཧཱུྃ་གིས་རྒྱ་ཆེར་སྤེལ་
ཞིང་བྱིན་གྱིས་བརླབས་པར་གྱུར། ཨོཾ་ཨཱཿཧཱུྃ། ལན་གསུམ་གྱིས་ནང་མཆོད་
བྱིན་གྱིས་བརླབས། ༈ མཆོད་པ་བྱིན་གྱིས་བརླབ་པ་ནི། བཛྲ་ཨ་མྲྀ་ཏས་བསངས།
ཨོཾ་སྭ་བྷ་ཝ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་
པའི་ངང་ལས་སྐད་ཅིག་གིས་ཐོད་པའི་ནང་དུ་ཧཱུྃ་ལས་བྱུང་བའི་མཆོད་རྫས་
རྣམས་དྭངས་ཤིང་ཐོགས་པ་མེད་པ་ཟག་པ་མེད་པའི་བདེ་བ་ཁྱད་པར་ཅན་
བསྐྱེད་པར་གྱུར། ཨོཾ་ཨགྷཾ་ཨཱ༔ཧཱུྃ་བཱཏྱཾ། པུལླེ། དཱི་པེ། ཨཱ་ལོ་ཀེ གནྡྷེ། ནི་
ཝིདྱ། ཤཔྟ་ཨཱཧཾ། གིས་བྱིན་གྱིས་བརླབས། ༈ གསུམ་པ། བྱིན་རླབས་མྱུར་དུ་
འཇུག་པར་བྱེད་པ་བླ་མའི་རྣལ་འབྱོར་གྱི་ཁྲིད་ལས། དང་པོ་གནས་བྱིན་གྱིས་བརླབ་པ་ནི།
ཐམས་ཅད་དུ་ནི་ས་གཞི་དག །གསེག་མ་ལ་སོགས་མེད་པ་དང་། །ལག་
མཐིལ་ལྟར་མཉམ་བཻཌཱུརྱའི། །རང་བཞིན་འཇམ་པོར་གནས་གྱུར་ཅིག ཅེས་
པས་གནས་བྱིན་གྱིས་རླབས། ཚོགས་ཞིང་གསལ་འདེབས་པ་ནི། དག་གསལ་གཉིས་
269



དངོས་གཞིའི་ཆོས་སྐོར།
མེད་བཻཌུར་ས་གཞི་ལ། །གསེར་གྱི་མིག་རིས་བཀྲ་བའི་མདུན་གྱི་མཁར།།
སེངྒེས་བཏེགས་པའི་འོད་འབར་ནོར་བུའི་ཁྲིར། །ཆུ་སྐྱེས་ལྟེ་བར་ཉི་ཟླའི་
དཀྱིལ་འཁོར་སྟེང་། །བཀའ་དྲིན་གསུམ་ལྡན་རྩ་བའི་བླ་མ་དང་། །དབྱེར་
མེད་རིགས་བརྒྱའི་ཁྱབ་བདག་རྡོ་རྗེ་འཆང་། །སྐུ་མདོག་སྔོན་པོ་ཞལ་གཅིག་
ཕྱག་གཉིས་ཀྱིས། །རྡོར་དྲིལ་བཟུང་ནས་རང་འདྲའི་ཡུམ་ལ་འཁྱུད། །མཚན་
དཔེའི་དཔལ་འབར་ལྷ་རྫས་ན་བཟའ་གསོལ། །རིན་ཆེན་རྒྱན་སྤྲས་རྡོ་རྗེའི་
དཀྱིལ་དཀྲུང་བཞུགས། །མཐའ་སྐོར་བླ་མ་ཡི་དམ་སངས་རྒྱས་དང་། །བྱང་
སེམས་ཉན་རང་མཁའ་འགྲོ་སྲུང་མས་བསྐོར། །ཚོགས་ཞིང་རྣམས་ཀྱི་སྤྱི་
བོར་ཨོཾ་དཀར་པོ། །མགྲིན་པར་ཨཱཿདམར་ཐུགས་ཀར་ཧཱུཾ་སྔོན་པོ། །ཐུགས་
ཀའི་འོད་ཀྱིས་རང་རང་ཡེ་ཤེས་པ། །སྤྱན་དྲངས་ཐིམ་ནས་དབྱེར་མེད་
བརྟན་པར་བཞུགས། ཞེས་པས་ཚོགས་ཞིང་གསལ་བཏབ། མཚམས་འདིར་རྐང་བརྒྱད་
ཀྱིས་བསྟོད་པར་འདོད་ན། ཨོཾ་བཅོམ་ལྡན་དཔའ་བོའི་དབང་ཕྱུག་ལ་ཕྱག་འཚལ་
ཧཱུྃ་ཧཱུྃ་ཕཊ། ༀ་བསྐལ་པ་ཆེན་པོའི་མེ་དང་མཉམ་པའི་འོད་ཧཱུྃ་ཧཱུྃ་ཕཊ། ཨོཾ་
རལ་པའི་ཅོད་པན་མི་བཟད་པ་དང་ལྡན་ཧཱུྃ་ཧཱུྃ་ཕཊ། ༀ་མཆེ་བ་རྣམ་པར་
གཙིགས་པ་འཇིགས་པའི་ཞལ་ཧཱུྃ་ཧཱུྃ་ཕཊ། ཨོཾ་སྟོང་ཕྲག་ཕྱག་ནི་འབར་བའི་
འོད་ཟེར་ཧཱུཾ་ཧཱུཾ་ཕཊ། ཨོ་དགྲ་སྟ་ཞགས་གདེངས་མདུང་ཁ་ཊཾ་འཛིན་ཧུཾ་ཧཱུཾ་
ཕཊ། ཨོ་སྟག་གི་པགས་པའི་ན་བཟའ་འཛིན་པ་ཅན་ཧཱུཾ་ཧཱུཾ་ཕཊ། ཨོ་སྐུ་
ཆེན་དུད་ཀ་བགེགས་མཐར་མཛད་ལ་འདུད་ཧཱུྃ་ཧཱུྃ་ཕཊ། ཨོཾ་བཅོམ་ལྡན་
འདས་མ་རྡོ་རྗེ་ཕག་མོ་ལ་ཕྱག་འཚལ་ཧཱུྃ་ཧཱུྃ་ཕཊ། ཨོ་འཕགས་མ་རིག་མའི་
270



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
དབང་ཕྱུག་ཁམས་གསུམ་གྱིས་མི་ཐུབ་ཧུཾ་ཧཱུྃ་ཕཊ། ༀ་འབྱུང་པོའི་འཇིགས་
པ་ཐམས་ཅད་རྡོ་རྗེ་ཆེན་པོས་འཇོམས་ཧཱུཾ་ཧཱུཾ་ཕཊ། ཨོཾ་རྡོ་རྗེའི་གདན་བཞུགས་
གཞན་གྱིས་མི་ཐུབ་ཧཱུྃ་ཧཱུྃ་ཕཊ། ཨོ་གཏུམ་མོ་ཁྲོ་མོའི་གཟུགས་ཀྱིས་ཚངས་
པ་སྐེམ་པར་མཛད་ཧཱུྃ་ཧཱུྃ་ཕཊ། ཨོཾ་བདུད་རྣམས་སྐྲག་ཅིང་སྐེམ་པས་གཞན་
གྱི་ཕྱོགས་ལས་རྒྱལ་ཧཱུྃ་ཧཱུྃ་ཕཊ། ཨོ་རྨུགས་བྱེད་རེངས་བྱེད་རྨོངས་བྱེད་
ཀུན་ལས་རྣམ་པར་རྒྱལ་ཧཱུྃ་ཧཱུྃ་ཕཊ། ཨོ་རྡོ་རྗེ་ཕག་མོ་སྦྱོར་ཆེན་འདོད་དབང་
མ་ལ་འདུད་ཧཱུྃ་ཧཱུྃ་ཕཊ། ཅེས་པས་བསྟོད། ཡན་ལག་བདུན་པ་ནི། བླ་མ་མཆོག་
དང་ཕྱག་འོས་ཐམས་ཅད་ལ། །ཞིང་རྡུལ་གྲངས་དང་མཉམ་པའི་ལུས་བཏུད་
དེ༈ །ཡོན་ཏན་བརྗོད་པའི་ངག་གིས་བསྟོད་བྱེད་ཅིང་། །ལྷག་བསམ་གུས་
པའི་ཡིད་ཀྱིས་ཕྱག་འཚལ་ལོ། །མཆོད་ཡོན་ཞབས་བསིལ་མེ་ཏོག་བདུག་
སྤོས་དང་། །སྣང་གསལ་དྲི་ཆབ་ཞལ་ཟས་རོལ་མོའི་སྒྲ། །འདོད་ཡོན་
རིན་ཆེན་བཀྲ་ཤིས་རྟགས་རྫས་སོགས། །དངོས་བཤམས་ཡིད་སྤྲུལ་མཆོད་
སྤྲིན་རྒྱ་མཚོ་འབུལ། །རབ་ཡངས་དཀར་དམར་དུམ་བུ་གཅིག་པའི་སྣོད།།
བ་ཁྱི་གླང་རྟ་མི་ཡི་ཤ་ལྔ་དང་། །དྲི་ཀླད་ཁུ་ཁྲག་ཆུ་སྟེ་བདུད་རྩི་ལྔ། །སྦྱངས་
བསྒྱུར་སྤེལ་བའི་ཨ་མྲྀ་ཏ་ཡིས་མཆོད། །ཟླ་བཞིན་ཨུཏྤལ་མིག་ལ་བིམ་པའི་
མཆུ། །མུ་ཏིག་ཚེམས་ཕྲེང་ལྕག་ཕྲན་སྐེད་སྐབས་ཅན། །རོ་སྨད་ནུ་འབུར་
རབ་རྒྱས་སྨིན་ལེགས་གཟུགས། །ཏིང་འཛིན་པིར་གྱིས་བྲིས་ཏེ་གུས་པས་
འབུལ། །རྡོ་རྗེ་པདྨ་སྦྱར་བའི་སྙོམས་འཇུག་ལས། །བྱུང་བའི་ལྷན་སྐྱེས་
བདེ་བས་མྱོས་པའི་ཐུགས། །ཆོས་ཀུན་བདེན་པས་སྟོང་པའི་དབྱིངས་ཉིད་
271



དངོས་གཞིའི་ཆོས་སྐོར།
དང་། །དབྱེར་མེད་བྱང་ཆུབ་སེམས་ཀྱིས་མཆོད་པར་བགྱི། །སྡིག་པ་
གང་བགྱིས་ནོངས་ཤིང་སྡོམ་པས་བཤགས། །སྲིད་ཞིའི་དགེ་ལ་དགའ་བས་
རྗེས་ཡི་རང་། །ཆོས་འཁོར་སྐོར་བཞིན་འགྲོ་བའི་དོན་ལ་བཞུགས། །དགེ་
བ་ཅི་བསགས་བྱང་ཆུབ་ཆེན་པོར་བསྔོ། ༈ བཞི་པ། ཚོགས་གསོག་པར་བྱེད་
པ་མཎྜལ་གྱི་ཁྲིད་ལས། ཐོག་དང་པོར་མཎྜལ་ཚོམ་བུ་ཉེར་གསུམ་མ་འབུལ་བ་ནི། ཨོཾ་བཛྲ་བྷུ་
མེ་ཨཱཧཾ། དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་ཨཱཿཧཱུྃ། ལྕགས་
རིའི་མུ་ཁྱུད། དབུས་སུ་རི་རབ། ཤར་ལུས་འཕགས་པོ། ལྷོ་འཛམ་བུ་
གླིང་། ནུབ་བ་ལང་སྤྱོད། བྱང་སྒྲ་མི་སྙན། ཤར་དུ་ལུས་དང་ལུས་འཕགས།
ལྷོར་རྔ་ཡབ་དང་རྔ་ཡབ་གཞན། ནུབ་ཏུ་གཡོ་ལྡན་དང་ལམ་མཆོག་འགྲོ།
བྱང་དུ་སྒྲ་མི་སྙན་དང་སྒྲ་མི་སྙན་གྱི་ཟླ། ཤར་དུ་གླང་པོ་རིན་པོ་ཆེ། ལྷོར་
ཁྱིམ་བདག་རིན་པོ་ཆེ། ནུབ་ཏུ་རྟ་མཆོག་རིན་པོ་ཆེ། བྱང་དུ་བཙུན་མོ་
རིན་པོ་ཆེ། ཤར་ལྷོར་དམག་དཔོན་རིན་པོ་ཆེ། ལྷོ་ནུབ་ཏུ་འཁོར་ལོ་རིན་
པོ་ཆེ། ནུབ་བྱང་དུ་ནོར་བུ་རིན་པོ་ཆེ། བྱང་ཤར་དུ་གཏེར་ཆེན་པོའི་བུམ་
པ༑ ནང་གི་ཤར་དུ་ཉི་མ། ནུབ་ཏུ་ཟླ་བ། བདག་གཞན་ལུས་ངག་ཡིད་
གསུམ་ལོངས་སྤྱོད་དུས་གསུམ་དགེ་ཚོགས་བཅས། །རིན་ཆེན་མཎྜལ་བཟང་
པོ་ཀུན་བཟང་མཆོད་པའི་ཚོགས་བཅས་པ། །བློ་ཡིས་བླང་ནས་བླ་མ་ཡི་
དམ་དཀོན་མཆོག་གསུམ་ལ་འབུལ། །ཐུགས་རྗེའི་དབང་གིས་བཞེས་ནས་
བདག་ལ་བྱིན་གྱིས་བརླབ་ཏུ་གསོལ། ཅེས་དང་། ས་གཞི་ལྕགས་རིས་བསྐོར་
བའི་སྣོད་ཀྱི་ནང་། །རི་གླིང་རིན་ཆེན་གཏེར་བུམ་ཉི་ཟླ་བཅས། །ཀུན་
272



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
བཟང་མཆོད་པའི་སྤྲིན་གྱིས་ཉེར་བཀང་སྟེ། །བླ་མ་ལྷ་ཚོགས་རྣམས་ལ་
དབུལ་བར་བགྱི། ཞེས་དང་། རྗེ་བཙུན་བླ་མ་དམ་པ་ཁྱེད་རྣམས་ཀྱིས། །ཆོས་
སྐུའི་མཁའ་ལ་མཁྱེན་བརྩེའི་ཆུ་འཛིན་འཁྲིགས། །ཇི་ལྟར་འཚམས་པའི་
གདུལ་བྱའི་འཛིན་མ་ལ། །ཟབ་རྒྱས་ཆོས་ཀྱི་ཆར་བ་དབབ་ཏུ་གསོལ། ཨི་
དཾ་གུ་རུ་རཏྣ་མཎྜལ་ཀཾ་ནིརྱ་ཏ་ཡཱ་མི། ཞེས་པས་ཆོས་ཀྱི་འཁོར་ལོ་བསྐོར་བར་བསྐུལ་
བའི་ཕྱིར་གསོལ་བ་བཏབ། མཎྜལ་གྲངས་གསོག་གནང་ཚེ་མཚམས་འདིར་ཚོམ་བུ་བདུན་
མས་གྲངས་གསོག་མཛད་དགོས་པས་ཚོམ་བུ་བདུན་མ་ནི། ས་གཞི་སྤོས་ཀྱིས་བྱུགས་
ཤིང་མེ་ཏོག་བཀྲམ། །རི་རབ་གླིང་བཞི་ཉི་ཟླས་བརྒྱན་པ་འདི། །སངས་
རྒྱས་ཞིང་དུ་དམིགས་ཏེ་ཕུལ་བ་ཡིས། །འགྲོ་ཀུན་རྣམ་དག་ཞིང་ལ་སྤྱོད་
པར་ཤོག ཨི་དཾ་གུ་རུ་རདྨ་མཎྜལ་ཀཾ་ནིརྱ་ཏ་ཡཱ་མི། ཞེས་པ་འདིས་མཎྜལ་བརྒྱ་
སྟོང་སོགས་གྲངས་གསོག་མཛད་པའི་མཐར་མཎྜལ་རྒྱས་པ་ཚོམ་བུ་སོ་བདུན་མ་འབུལ་བ་ལ།
དངུལ་ཆུ་དྷརྨ་བྷ་དྲའི་གསུང་ལྟར་ཚོམ་བུ་འགོད་སྟངས་འདི་ལྟར། ཨོཾ་བཛྲ་བྷུ་མེ་ཨཱ༔ཧཱུྃ།
ཞེས་ཚོམ་བུ་ཅུང་ཟད་བཀྲམ་ལ་དབང་ཆེན་གསེར་གྱི་ས་གཞི། ཨོཾ་བཛྲ་རེ་ཁེ་ཨཱ༔ཧཱུྃ།
ཞེས་ཚོམ་བུས་གཡས་སྐོར་དུ་བསྐོར་ལ་ཕྱི་ལྕགས་རི་ཁོར་ཡུག་གིས་བསྐོར་བའི་ ༡༽ དབུས་
སུ་ཚོམ་བུ་བཀོད་ལ་དབུས་སུ་རིའི་རྒྱལ་པོ་རི་རབ། ༢༽ འབུལ་ཡུལ་གྱི་ཕྱོགས་ཤར་དུ་བྱས་
པའི་ཤར་དུ་ཚོམ་བུ་བཀོད་ལ་ཤར་ལུས་འཕགས་པོ།། ༣༽ ལྷོར་ཚོམ་བུ་བཀོད་ལ་
ལྷོ་འཛམ་བུ་གླིང་། ༤༽ ནུབ་ཏུ་ཚོམ་བུ་བཀོད་ལ་ནུབ་བ་གླང་སྤྱོད། ༥༽ བྱང་དུ་
ཚོམ་བུ་བཀོད་ལ་བྱང་སྒྲ་མི་སྙན། པ།༧༽ གླིང་ཁ་ཕྱི་ལ་བལྟས་པའི་ཤར་གླིང་གི་གཡས་
དང་གཡོན་དུ་ཚོམ་བུ་བཀོད་ལ་ལུས་དང་ལུས་འཕགས། ༨།༩༽ ལྷོ་གླིང་གི་གཡས་
273



དངོས་གཞིའི་ཆོས་སྐོར།
དང་གཡོན་དུ་ཚོམ་བུ་བཀོད་ལ་རྔ་ཡབ་དང་རྔ་ཡབ་གཞན། ༡༠།༡༡༽ ནུབ་གླིང་གི་
གཡས་དང་གཡོན་དུ་ཚོམ་བུ་བཀོད་ལ་གཡོ་ལྡན་དང་ལམ་མཆོག་འགྲོ། ༡༢།༡༣༽
བྱང་གླིང་གི་གཡས་དང་གཡོན་དུ་ཚོམ་བུ་བཀོད་ལ་སྒྲ་མི་སྙན་དང་སྒྲ་མི་སྙན་གྱི་ཟླ།
༡༤༽ ཤར་གྱི་ནང་དུ་རིན་པོ་ཆེའི་རི་བོ། ༡༥༽ ལྷོའི་ནང་དུ་དཔག་བསམ་གྱི་
ཤིང་། ༡༦༽ ནུབ་ཀྱི་ནང་དུ་འདོད་འཇོའི་བ། ༡༧༽ བྱང་གི་ནང་དུ་མ་རྨོས་པའི་
ལོ་ཏོག ༡༨༽ ཤར་གྱི་ཡང་ཤར་གྱི་ནང་དུ་འཁོར་ལོ་རིན་པོ་ཆེ། ༡༩༽ ལྷོའི་ནང་
དུ་ནོར་བུ་རིན་པོ་ཆེ། ༢༠༽ ནུབ་ཀྱི་ནང་དུ་བཙུན་མོ་རིན་པོ་ཆེ། ༢༡༽ བྱང་གི་
ནང་དུ་བློན་པོ་རིན་པོ་ཆེ། ༢༢༽ ཤར་ལྷོར་གླང་པོ་རིན་པོ་ཆེ། ༢༣༽ ལྷོ་ནུབ་ཏུ་
རྟ་མཆོག་རིན་པོ་ཆེ། ༢༤༽ ནུབ་བྱང་དུ་དམག་དཔོན་རིན་པོ་ཆེ། ༢༥༽ བྱང་
ཤར་དུ་གཏེར་ཆེན་པོའི་བུམ་པ། ༢༦༽ ཤར་གྱི་ནང་དུ་སྒེག་མ། ༢༧༽ ལྷོའི་
ནང་དུ་ཕྲེང་བ་མ། ༢༨༽ ནུབ་ཀྱི་ནང་དུ་གླུ་མ། ༢༩༽ བྱང་གི་ནང་དུ་གར་མ།
༣༠༽ ཤར་ལྷོའི་ནང་དུ་མེ་ཏོག་མ། ༣༡༽ ལྷོ་ནུབ་གྱི་ནང་དུ་བདུག་སྤོས་མ། ༣༢༽
ནུབ་བྱང་གི་ནང་དུ་སྣང་གསལ་མ། ༣༣༽ བྱང་ཤར་གྱི་ནང་དུ་དྲི་ཆབ་མ། ༣༤༽
ཤར་གྱི་ནང་དུ་ཉི་མ། ༣༥༽ ནུབ་ཀྱི་ནང་དུ་ཟླ་བ། ༣༦༽ ལྷོ་ཡི་ནང་དུ་རིན་པོ་
ཆེའི་གདུགས། ༣༧༽ བྱང་གི་ནང་དུ་ཕྱོགས་ལས་རྣམ་པར་རྒྱལ་བའི་རྒྱལ་
མཚན། དབུས་སུ་ལྷ་དང་མི་ཡི་དཔལ་འབྱོར་ཕུན་སུམ་ཚོགས་པ་མ་ཚང་
བ་མེད་པ་འདི་དག་རྩ་བ་དང་བརྒྱུད་པར་བཅས་པའི་དཔལ་ལྡན་བླ་མ་དམ་
པ་རྣམས་དང་། ཁྱད་པར་དུ་ཡང་འཕགས་མཆོག་ཐུགས་རྗེ་ཆེན་པོའི་ལྷ་
ཚོགས་འཁོར་དང་བཅས་པ་རྣམས་ལ་འབུལ་བར་བགྱིའོ། ཐུགས་རྗེས་འགྲོ་
274



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
བའི་དོན་དུ་བཞེས་སུ་གསོལ། བཞེས་ནས་བདག་སོགས་མར་གྱུར་ནམ་
མཁའི་མཐའ་དང་མཉམ་པའི་སེམས་ཅན་ཐམས་ཅད་ལ་མཆོག་དང་ཐུན་
མོང་གི་དངོས་གྲུབ་མ་ལུས་པ་བསྩལ་དུ་གསོལ། ཞེས་དང་སྒྲུབ་པའི་མཆོད་པ་
འབུལ་བ་ནི། ཐོས་པ་རྒྱ་མཚོའི་མཆོད་ཡོན་ཀུན་ནས་འཁྱིལ། །ཡོན་ཏན་
མེ་ཏོག་ཚུལ་ཁྲིམས་བདུག་སྤོས་སྤྲིན། །ཤེས་རབ་སྒྲོན་མེ་དད་པ་སྤོས་ཆུའི་
མཚོ། །ཏིང་འཛིན་བདུད་རྩིའི་ཞལ་ཟས་དམ་པ་དང་། །བསྟོད་དབྱངས་
སྙན་པའི་སིལ་སྙན་སྒྲ་འབྱིན་ཅིང་། །ཀུན་ནས་སྙིང་བརྩེ་རྣམ་དཔྱོད་སྤོབས་
པ་ཡི། །གདུགས་དང་རྒྱལ་མཚན་བ་དན་བསྒྲེངས་བྱས་པས། །བདག་
ལུས་གཞལ་མེད་ཁང་བརྩེགས་རབ་བརྒྱན་ནས། །སྙིང་དབུས་ཆུ་སྐྱེས་ཐིག་
ལེ་འདབ་རྒྱས་ལ། །བརྟན་པར་བཞུགས་པའི་ཆོས་རྗེ་མཆོད་བྱེད་ཅིང་།།
ངེས་པར་འདུན་པའི་ཡིད་ཀྱིས་གསོལ་འདེབས་ན། །འགྲོ་བའི་བླ་མ་རྟག་
ཏུ་མཉེས་གྱུར་ཅིག །ཆོས་ཀྱི་རྒྱལ་པོ་རྟག་ཏུ་མཉེས་གྱུར་ཅིག ཅེས་པ་ལན་
གཅིག་དང་། ༈ ཕྱི་ནང་གསང་བ་དེ་ཁོ་ན་ཉིད་ཀྱི་མཎྜལ་འབུལ་བ་ལ་ལས་ཕྱིའི་མཎྜལ་
ནི༑ གླིང་བཞི་རི་རབ་ལྷ་མིའི་ལོངས་སྤྱོད་ཕུན་སུམ་ཚོགས་པས་མཛེས། ནང་
གི་མཎྜལ་ནི། རྩ་འཁོར་བྱང་སེམས་ཡི་གེའི་རྣམ་པ་བདེ་བའི་མདངས་དང་
ལྡན། གསང་བའི་མཎྜལ་ནི། ཚད་མེད་དགའ་བཞི་བདེ་ཆེན་འགྱུར་མེད་བྱང་
ཆུབ་སེམས་ཀྱིས་བརྒྱན། །བླ་མ་ལྷ་ལ་འབུལ་ལོ་མཆོག་དང་ཐུན་མོང་དངོས་
གྲུབ་སྩོལ། ཅེས་དང་། དེང་ནས་བྱང་ཆུབ་སྙིང་པོའི་བར། །བདག་གི་ལུས་
དང་ལོངས་སྤྱོད་དང་། །དུས་གསུམ་དགེ་བའི་དངོས་པོ་རྣམས། །སེམས་
275



དངོས་གཞིའི་ཆོས་སྐོར།
ཅན་ཀུན་གྱི་དོན་གྱི་ཕྱིར། །གུས་པས་ཁྱེད་ལ་འབུལ་བར་བགྱི། །ཀུན་
ནས་གཟིགས་པའི་སྤྱན་ལྡན་པ། །ཡོན་གནས་དམ་པ་ཁྱེད་རྣམས་ཀྱིས།།
བདག་ལ་བརྩེ་བས་ཉེར་དགོངས་ནས། །བདག་གི་འདི་དག་བཞེས་སུ་གསོལ།།
བཞེས་ནས་བྱིན་གྱིས་བརླབ་ཏུ་གསོལ། ཞེས་དང་། བསླུ་མེད་སྐྱབས་གཅིག་
བླ་མ་མཆོག་གསུམ་གྱིས། །བདག་དང་མཁའ་མཉམ་འགྲོ་བ་མ་ལུས་པའི།།
བློ་ཁ་ཆོས་ལ་ཕྱོགས་པར་བྱིན་གྱིས་རློབས། །དམ་ཆོས་ལམ་དུ་འགྲོ་བར་
བྱིན་གྱིས་རློབས། །ལམ་ལ་བར་ཆད་མེད་པར་བྱིན་གྱིས་རློབས། །འདི་
སྣང་འཁྲི་བ་ཆོད་པར་བྱིན་གྱིས་རློབས། །འཁོར་བའི་ཆོས་ལས་ཞེན་པ་
ལོག་པ་དང་། །བདག་མེད་གནས་ལུགས་རྟོགས་པར་བྱིན་གྱིས་རློབས།།
བྱམས་དང་སྙིང་རྗེ་བྱང་ཆུབ་སེམས་འབྱོངས་ཤིང་། །བསྐྱེད་རྫོགས་ཟུང་
དུ་འབྲེལ་བའི་ཏིང་ངེ་འཛིན། །འཁྲུལ་མེད་རྣམ་པར་དག་པ་མྱུར་ཐོབ་ནས།།
ཟུང་འཇུག་གོ་འཕང་འགྲུབ་པར་བྱིན་གྱིས་རློབས། ཞེས་དང་། དོན་ཆེན་པོ་
གསུམ་གྱི་སྒོ་ནས་གསོལ་བ་འདེབས་པ་ནི། བཤེས་གཉེན་ལ་མ་གུས་པ་ནས་བཟུང་
སྟེ་བདག་གཉིས་སུ་མཚན་མར་འཛིན་པའི་བར་གྱི་ཕྱིན་ཅི་ལོག་གི་བློ་སྣ་
མཐའ་དག་མྱུར་དུ་འགགས་པ་དང་། བཤེས་གཉེན་ལ་གུས་པ་ནས་བཟུང་
སྟེ་བདག་མེད་པའི་དེ་ཁོ་ན་ཉིད་རྟོགས་པའི་བར་གྱི་ཕྱིན་ཅི་མ་ལོག་པའི་བློ་
སྣ་མཐའ་དག་བདེ་བླག་ཏུ་སྐྱེ་བ་དང་། རྐྱེན་ཕྱི་ནང་གི་བར་གཅོད་ཐམས་
ཅད་ཉེ་བར་ཞི་བ་དང་། ཁྱད་པར་ཟབ་མོ་རིམ་པ་གཉིས་ཀྱི་རྟོགས་པ་ཁྱད་
པར་ཅན་མྱུར་དུ་རྒྱུད་ལ་སྐྱེ་བར་བྱིན་གྱིས་བརླབ་ཏུ་གསོལ། ཞེས་པ་ལན་གསུམ།
276



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ས་གཞི་སྤོས་ཀྱིས་བྱུགས་ཤིང་མེ་ཏོག་བཀྲམ། །x x ཤོག ཅེས་པས་མཎྜལ་
ཁ་གསོ་དང་འབྲེལ། སྤྱན་རས་གཟིགས་དབང་མི་ཡི་རྣམ་རོལ་པའི། །གསང་
གསུམ་མི་ཟད་རྒྱན་གྱི་འཁོར་ལོ་ཉིད། །མི་འཇིགས་གདོང་ལྔས་བཏེགས་
པའི་ཁྲི་འཕང་ཆེར། །ཚེ་མཐའ་ཡས་པའི་ངོ་བོར་ཞབས་བརྟན་ཤོག ཅེས་
དང་། རྡོ་རྗེའི་སྐུ་ལ་སྐྱེ་འཆི་མི་མངའ་ཡང་། །ཟུང་འཇུག་དབང་གི་རྒྱལ་
པོའི་ཟ་མ་ཏོག །བདག་ཅག་མོས་པ་ཇི་བཞིན་སྲིད་མཐའི་བར། །མྱ་ངན་
མི་འདའ་རྟག་པར་བཞུགས་སུ་གསོལ། །རྗེ་བཙུན་བླ་མའི་སྐུ་ཚེ་རབ་བརྟན་
ཅིང་། །རྣམ་དཀར་འཕྲིན་ལས་ཕྱོགས་བཅུར་རྒྱས་པ་དང་། །བློ་བཟང་
བསྟན་པའི་སྒྲོན་མེས་ས་གསུམ་གྱི། །འགྲོ་བའི་མུན་སེལ་རྟག་ཏུ་གནས་
གྱུར་ཅིག ཨི་དཾ་གུ་རུx x xམཱི། ཞེས་སོགས་ཀྱིས་མྱ་ངན་ལས་མི་འདའ་བར་
གསོལ་བ་དྲག་ཏུ་གདབ། ༈ བླ་བརྒྱུད་གསོལ་འདེབས་ནི། ཁྱབ་བདག་རྡོ་རྗེ་འཆང་
དང་རྣལ་འབྱོར་མ། །གྲུབ་དབང་(གཉན་ཚེམ་བུ་པ་）དར་མ་འོད་དང་(སྤྱི་
བོ་ལྷས་པ་）བྱང་ཆུབ་འོད། །(བྲག་དམར་པ་མཁས་བཙུན་）བྱང་ཆུབ་ཚུལ་ཁྲིམས་
（ལྷ་བཙུན་དགོན་གསར་པ་》བསོད་ནམས་སྙིང་པོ་ལ། །གསོལ་བ་འདེབས་སོ་
བདག་རྒྱུད་བྱིན་གྱིས་རློབས། །(ཀུན་སྤང）ཐུགས་རྗེ་བརྩོན་འགྲུས་(བྱང་
སེམས་)རྒྱལ་བ་ཡེ་ཤེས་དང་། །(ཁམས་སྟོན་)གཞོན་ནུ་སེངྒེ་(བླ་མ་དམ་
པ་)བསོད་ནམས་རྒྱལ་མཚན་ཞབས། །(ཐེག་ཆེན་ཆོས་ཀྱི་རྒྱལ་པོ་》ཀུན་དགའ་
བཀྲ་ཤིས་(འཇམ་དབྱངས）དཔལ་ལྡན་ལེགས་པ་ལ། །གསོལ་བ་འདེབས་
སོ་བདག་རྒྱུད་བྱིན་གྱིས་རློབས། །(བདག་ཆེན་རྡོ་རྗེ་འཆང་)བློ་གྲོས་རྒྱལ་མཚན་
277



དངོས་གཞིའི་ཆོས་སྐོར།
(རྗེ་བཙུན་རྡོ་རིང་པ་ཆེན་པོ་)ཀུན་བཟང་ཆོས་ཀྱི་ཉི། །(རྗེ་བཙུན་སྒོ་རུམ་པ་)ཀུན་
དགའ་ལེ གས་པ་(ཚར་ཆེ ན་ཆོས་ཀྱི་རྒྱལ་པོ་) བློ་གསལ་རྒྱ་མཚོའི་
ཞབས། །(འཇམ་དབྱངས་)མཁྱེན་བརྩེའི་དབང་ཕྱུག་(འཕགས་མཆོག་》བྱམས་
པ་སྐལ་བཟང་ལ། །གསོལ་བ་འདེབས་སོ་བདག་རྒྱུད་བྱིན་གྱིས་རློབས། །(རྡོ་
རྗེ་འཆང་རྗེ་)དབང་ཕྱུག་རབ་བརྟན་(མགོན་པོ་) བསོད་ནམས་མཆོག་ལྡན་
དང་། །(ཀུན་གཟིགས་ལྔ་པ་ཆེན་པོ་ངག་དབང་)བློ་བཟང་རྒྱ་མཚོ་(སྒོ་མང་སྐྱོར་
དཔོན་བཙན་པོ་ངག་དབང)འཕྲིན་ལས་ལྷུན་གྲུབ་ཞབས། ༈ བླ་བརྒྱུད་ཁ་སྐོང་
ནི༑ །(ལྕང་སྐྱ་ངག་དབང་)བློ་བཟང་ཆོས་ལྡན་(གྲུབ་པའི་དབང་ཕྱུག་ཨ་རྩེ་)བློ་བཟང་
ཆོས་འཛིན་ལ། །གསོལ་བ་x x། །(ལྕང་སྐྱ་）རོལ་པའི་རྡོ་རྗེ་(ཐུའུ་བཀྭན་
བློ་བཟང་)ཆོས་ཀྱི་ཉི་མ་དང་། །(གུང་ཐང་འཇམ་དབྱངས་དཀོན་མཆོག་)བསྟན་
པའི་སྒྲོན་མེ་(སྡེ་ཁྲི་རིན་པོ་ཆེ་)ཐུབ་བསྟན་ཉི་མའི་ཞབས། །མཁས་གྲུབ་ཆེན་
པོ་(བླ་བྲང་ཨ་ཁུ) ཤེས་རབ་རྒྱ་མཚོ་ལ། །གསོལ་བ་x x། །(ཨ་རོལ་རིན་
པོ་ཆེ་)རྗེ་བཙུན་བློ་བཟང་ལུང་རིགས་རྒྱ་མཚོའི་སྡེ། །(ཞྭ་དམར་རྡོ་རྗེ་
འཆང་)ཁྱབ་བདག་དགེ་འདུན་བསྟན་འཛིན་རྒྱ་མཚོའི་ཞབས། །རྩ་བའི་
བླ་མ་(གཙང་སྟོན་) བསྟན་འཛིན་ཆོས་འཕེལ་ལ། །གསོལ་བ་x x། ༈
(བརྒྱུད་པ་གཙོ་བོ་ནི་ཀིརྟི་སྐུ་ཕྲེང་བརྒྱད་པ་)བློ་བཟུང་འཇམ་དཔལ་སྙིང་པོའི་འཕྲིན་
ལས་མཆོག །གསང་ཆེན་བསྟན་པའི་ཡང་སྙིང་རྒྱས་མཛད་པ། །དཀྱིལ་
Ghz J'aiềa 54TBAVỀ 1 Tasa GSX x xăTN
ལམ་འདིའི་རིམ་གཉིས་ལམ་བཟང་རྒྱ་མཚོའི་མཐར། །སྤེལ་མཛད་སྤྱན་
278



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
རས་གཟིགས་དབང་དྲིན་ཅན་རྗེ། །འཁོར་ལོའི་མགོན་པོ་(རོང་པོའི་ཁྲི་རྒན་
ཚང་)འཇམ་དབྱངས་ཐུབ་བསྟན་ལ། །གསོལ་བ་ x x། །(ཀིརྟིའི་ཡོངས་
འཛིན་དང་རྒྱལ་ཚབ་མགོན་པོ་ཀླུ་སྒྲུབ་སྤྲུལ་སྐུ) ཐུར་འདོད་འགྲོ་ལ་བརྩེ་བས་ཉེར་
གཟིགས་ནས། །འགྱུར་མེད་ཆོས་དབྱིངས་མཁའ་ལས་ཟབ་རྒྱས་ཀྱི། །ཆོས་
ཆར་གདུལ་བྱའི་འཛིན་མར་འབེབས་མཁས་པ། །གདུལ་བྱ་རྒྱ་མཚོའི་མགོན་
ལ་གསོལ་བ་འདེབས། །དེ་ལྟར་རྩ་བརྒྱུད་བླ་མ་ཡི་དམ་ལྷས། །སྔོན་འགྲོའི་
ཁྲིད་བཞི་དངོས་གཞི་བསྐྱེད་རྫོགས་གཉིས། །ཐུན་མཚམས་ཆུ་རྒྱུན་རྣལ་
འབྱོར་རྣམ་པ་དྲུག །མཐར་ཕྱིན་སྐུ་གསུམ་ཐོབ་པར་བྱིན་གྱིས་རློབས། ཞེས་
པས་བླ་བརྒྱུད་གསོལ་འདེབས་བྱ། ཞེས་གསོལ་བ་བཏབ་པས་བླ་མ་རྡོ་རྗེ་འཆང་
ཆེན་པོའི་ཐུགས་ཀ་ནས་འོད་འཕྲོས་མཐའ་སྐོར་ན་བཞུགས་པའི་ཚོགས་ཞིང་
རྣམས་ལ་ཕོག་པས་ཚོགས་ཞིང་རྣམས་མཐའ་ནས་འོད་དུ་ཞུ་སྟེ་བླ་མ་རྡོ་རྗེ་
འཆང་ལ་ཐིམ། དེ་ཉིད་སྐྱབས་གནས་ཀུན་འདུས་ཀྱི་བདག་ཉིད་ཅན་དུ་གྱུར།
གང་གི་དྲིན་གྱིས་བདེ་ཆེན་གནས། །སྐད་ཅིག་གིས་ནི་ཐོབ་འགྱུར་བ། །བླ་
མ་རིན་ཆེན་ལྟ་བུའི་སྐུ། །རྡོ་རྗེ་ཅན་ཞབས་པད་ལ་འདུད། །དངོས་བཤམས་
ཡིད་སྤྲུལ་མཆོད་པ་མ་ལུས་འབུལ། །ཐོག་མེད་ནས་བསགས་སྡིག་ལྟུང་
ཐམས་ཅད་བཤགས། །སྐྱེས་འཕགས་དགེ་བ་ཀུན་ལ་རྗེས་ཡི་རང་། །འཁོར་
བ་མ་སྟོང་བར་དུ་ལེགས་བཞུགས་ནས། །འགྲོ་ལ་ཆོས་འཁོར་མ་ལུས་བསྐོར་
དུ་གསོལ། །དགེ་ཀུན་རྫོགས་པའི་བྱང་ཆུབ་ཆེན་པོར་བསྔོ། །གླིང་བཞི་
ཉི་ཟླ་རི་རབ་རིན་ཆེན་བདུན། །རིན་ཆེན་མཎྜལ་ཀུན་བཟང་མཆོད་པའི་
]
279



དངོས་གཞིའི་ཆོས་སྐོར།
ཚོགས། །བླ་མ་ཡི་དམ་དཀོན་མཆོག་གསུམ་ལ་འབུལ། །ཐུགས་རྗེས་
བཞེས་ནས་བྱིན་གྱིས་བརླབ་ཏུ་གསོལ། ཞེས་ཡན་ལག་བདུན་མཎྜལ་དང་བཅས་
པ་མདོར་བསྡུས་ཕུལ་ནས་ཕུར་ཚུགས་གསོལ་འདེབས་ནི། བླ་མ་ཀུན་འདུས་བླ་མ་རིན་
པོ་ཆེ་ལ་གསོལ་བ་འདེབས་སོ། ཡི་དམ་ཀུན་འདུས་བླ་མ་རིན་པོ་ཆེ་ལ་གསོལ་
བ་འདེབས་སོ། སངས་རྒྱས་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་
སོ༑ །དམ་ཆོས་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་སོ། དགེ་
འདུན་ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་སོ། མཁའ་འགྲོ་
ཀུན་འདུས་བླ་མ་རིན་པོ་ཆེ་ལ་གསོལ་བ་འདེབས་སོ། ཆོས་སྐྱོང་ཀུན་འདུས་
བླ་མ་རིན་པོ་ཆེ་ལ་གསོལ་བ་འདེབས་སོ། སྐྱབས་གནས་ཀུན་འདུས་བླ་མ་
རིན་པོ་ཆེ་ལ་གསོལ་བ་འདེབས་སོ། ཞེས་པ་ལན་མང་བརྗོད་པའི་མཐར། བླ་མ་
སངས་རྒྱས་རིན་པོ་ཆེ་ལ་གསོལ་བ་འདེབས་སོ། ཞེས་པའི་ཕུར་ཚུགས་གསོལ་
འདེབས་བསྡུས་པ་འདི་བརྒྱ་སྟོང་སོགས་གྲངས་གསོག་གིས་གསོལ་བ་བཏབ་པའི་མཇུག་ཏུ།
ཞེས་གདུང་ཤུགས་དྲག་པོས་གསོལ་བ་བཏབ་པས་བླ་མ་རྡོ་རྗེ་འཆང་ཐུགས་
གཏིང་ནས་དགྱེས་ཏེ་སྤྱི་བོའི་ཨོ་ལས་འོད་དང་བདུད་རྩི་དཀར་པོའི་རྒྱུན་
བབས། རང་གི་སྤྱི་བོ་ནས་ཞུགས་ཏེ་ལུས་ཀྱི་སྒོ་ནས་བསགས་པའི་སྡིག་
སྒྲིབ་ཐམས་ཅད་དང་ཁྱད་པར་དུ་ཐ་མལ་གྱི་སྣང་ཞེན་སྦྱངས། བུམ་པའི་
དབང་ཐོབ། ལམ་བསྐྱེད་རིམ་ཡན་ལག་དང་བཅས་པ་སྒོམ་པ་ལ་དབང་
བར་བྱས། འབྲས་བུ་སྤྲུལ་སྐུ་འགྲུབ་པའི་ནུས་པ་བཞག བླ་མའི་མགྲིན་
པའི་ཨལས་འོད་དང་བདུད་རྩི་དམར་པོའི་རྒྱུན་བབས། རང་གི་མགྲིན་
280



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
པར་ཞུགས། ངག་གི་སྒོ་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་
པར་དུ་རླུང་སྔགས་ཐ་དད་དུ་འཛིན་པའི་སྣང་ཞེན་སྦྱངས། གསང་བའི་
དབང་ཐོབ། ལམ་ཀུན་རྫོབ་སྒྱུ་མའི་རྫོགས་རིམ་བསྒོམ་པ་ལ་དབང་བར་
བྱས། འབྲས་བུ་ལོངས་སྐུ་འགྲུབ་པའི་ནུས་པ་བཞག བླ་མའི་ཐུགས་ཀའི་
ཧཱུཾ་ལས་འོད་དང་བདུད་རྩི་སྔོན་པོའི་རྒྱུན་བབས། རང་གི་སྙིང་གར་ཞུགས།
ཡིད་ཀྱི་སྒོ་ནས་བསགས་པའི་སྡིག་སྒྲིབ་ཐམས་ཅད་དང་། ཁྱད་པར་དུ་གང་
སྣང་བདེ་སྟོང་དུ་འཆར་བ་ལ་སྒྲིབ་པའི་དྲི་མ་སྦྱངས། ཤེས་རབ་ཡེ་ཤེས་
ཀྱི་དབང་ཐོབ། ལམ་དོན་དམ་འོད་གསལ་གྱི་རྫོགས་རིམ་བསྒོམ་པ་ལ་དབང་
བར་བྱས། འབྲས་བུ་ཆོས་སྐུ་འགྲུབ་པའི་ནུས་པ་བཞག སླར་ཡང་བླ་མའི་
གནས་གསུམ་གྱི་ཡི་གེ་གསུམ་ལས་འོད་དང་བདུད་རྩི་དཀར་དམར་མཐིང་
གསུམ་ཅིག་ཅར་དུ་བབས་པ་རང་གི་གནས་གསུམ་དུ་ཞུགས། སྒོ་གསུམ་
ཐུན་མོང་གི་སྡིག་སྒྲིབ་སྦྱངས། དབང་བཞི་པ་ཚིག་དབང་རིན་པོ་ཆེ་ཐོབ།
བདེན་གཉིས་དབྱེར་མེད་ཟུང་འཇུག་གི་རྫོགས་རིམ་བསྒོམ་པ་ལ་དབང་བར་
བྱས། འབྲས་བུ་ཟུང་འཇུག་རྡོ་རྗེ་འཆང་གི་སྐུ་འགྲུབ་པའི་ནུས་པ་ཁྱད་པར་
ཅན་ཐོབ་པར་གྱུར་པར་བསམ། ༈ མཚམས་འདིར་སྡོམ་པ་གོང་མ་གཉིས་དང་དབང་
བཞི་ཐུན་མོང་མ་ཡིན་པ་ཞུ་བའི་དོན་དུ། ས་གཞི་སྤོས་ཀྱིས་བྱུགས་ཤིང་མེ་ཏོག་
བཀྲམ། །x x xཤོག ཨི་དཾ་གུ་རུx xཡཱ་མི། ཞེས་པས་མཎྜལ་ཕུལ་ནས་
གསོལ་བ་བཏབ། བྱང་སྡོམ་འཛིན་པ་ནི། དཀོན་མཆོག་གསུམ་ལ་བདག་སྐྱབས་
མཆི། །སྡིག་པ་ཐམས་ཅད་སོ་སོར་བཤགས། །འགྲོ་བའི་དགེ་ལ་རྗེས་
281



དངོས་གཞིའི་ཆོས་སྐོར།
ཡི་རང་། །སངས་རྒྱས་བྱང་ཆུབ་ཡིད་ཀྱིས་གཟུང་། ཞེས་པ་ལན་གསུམ་གྱིས་
སྡོམ་པ་ཟུངས། རིགས་ལྔའི་སྡོམ་པ་འཛིན་པ་ནི། བླ་མ་སངས་རྒྱས་བྱང་ཆུབ་སེམས་
དཔའ་ཀུན། །བདག་ལ་དགོངས་པར་མཛད་དུ་གསོལ། །བདག་མི་བསྐྱོད་
རྡོ་རྗེ་ཞེས་བགྱི་བས། །དུས་འདི་ནས་ནི་བཟུང་ནས་ནི། །བྱང་ཆུབ་སྙིང་
པོར་མཆིས་ཀྱི་བར། །ཇི་ལྟར་དུས་གསུམ་མགོན་པོ་རྣམས། །བྱང་ཆུབ་
དུ་ནི་ངེས་མཛད་པའི། །བྱང་ཆུབ་སེམས་ནི་བླ་ན་མེད། །དམ་པ་བདག་
གིས་བསྐྱེད་པར་བགྱི། །ཚུལ་ཁྲིམས་ཀྱི་ནི་བསླབ་པ་དང་། །དགེ་བའི་ཆོས་
ནི་སྡུད་པ་དང་། །སེམས་ཅན་དོན་བྱེད་ཚུལ་ཁྲིམས་གསུམ། །སོ་སོར་
བརྟན་པོར་བདག་གིས་གཟུང་། །སངས་རྒྱས་ཆོས་དང་དགེ་འདུན་ཏེ། །བླ་
ན་མེད་པའི་དཀོན་མཆོག་གསུམ། །སངས་རྒྱས་རྣལ་འབྱོར་ལས་སྐྱེས་པའི།།
སྡོམ་པ་དེང་ནས་བདག་གིས་གཟུང་། །རྡོ་རྗེ་རིགས་མཆོག་ཆེན་པོ་ཡི། །རྡོ་
རྗེ་དྲིལ་བུ་ཕྱག་རྒྱ་ཡང་། །ཡང་དག་ཉིད་དུ་གཟུང་བར་བགྱི། །སློབ་དཔོན་
དག་ཀྱང་གཟུང་བར་བགྱི། །རིན་ཆེན་རིགས་མཆོག་ཆེན་པོ་ཡི། །དམ་
ཚིག་ཡིད་དུ་འོང་བ་ལ། །ཉིན་རེ་བཞིན་ནི་དུས་དྲུག་ཏུ། །སྦྱིན་པ་རྣམ་
བཞི་རྟག་ཏུ་སྦྱིན། །བྱང་ཆུབ་ཆེན་པོ་ལས་བྱུང་བའི། །པདྨའི་རིགས་ཆེན་
དག་པ་ལ། །ཕྱི་དང་གསང་བ་ཐེག་པ་གསུམ། །དམ་ཚིག་སོ་སོར་གཟུང་
བར་བགྱི། །ལས་ཀྱི་རིགས་མཆོག་ཆེན་པོ་ལ། །སྡོམ་པ་ཐམས་ཅད་ལྡན་
པར་ནི། །ཡང་དག་ཉིད་དུ་སོ་སོར་གཟུང་། །མཆོད་པའི་ལས་ནི་ཅི་ནུས་
བགྱི། །བྱང་ཆུབ་སེམས་ནི་བླ་ན་མེད། །དམ་པ་བདག་གིས་བསྐྱེད་པར་
282



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
བགྱི། །སེམས་ཅན་ཀུན་ཀྱི་དོན་གྱི་ཕྱིར། །བདག་གིས་སྡོམ་པ་མ་ལུས་
གཟུང་། །མ་བསྒྲལ་བ་རྣམས་བདག་གིས་བསྒྲལ། །མ་གྲོལ་བ་རྣམས་བདག་
གིས་དགྲོལ། །དབུགས་མ་ཕྱིན་པ་དབུགས་དབྱུང་ཞིང་། །སེམས་ཅན་
མྱ་ངན་འདས་ལ་འགོད། ཅེས་པ་ལན་གསུམ་གྱིས་སྔགས་སྡོམ་བཟུང་། ༈ དབང་
བཞི་ཐུན་མོང་མ་ཡིན་པ་ཞུ་བའི་དོན་དུ་གསོལ་བ་འདེབས་པ་ནི། བྱང་ཆུབ་རྡོ་རྗེ་སངས་
རྒྱས་ལ། །མཆོད་ཆེན་ཇི་ལྟར་སྩལ་བ་ལྟར། །བདག་ཀྱང་རབ་ཏུ་བསྒྲལ་
བའི་ཕྱིར། །ནམ་མཁའི་རྡོ་རྗེ་དེང་བདག་སྩོལ། ཅེས་པ་ལན་གསུམ་གྱིས་གསོལ་
བ་བཏབ། ཅེས་གདུང་ཤུགས་དྲག་པོས་གསོལ་བ་བཏབ་པས་བླ་མ་རྡོ་རྗེ་འཆང་
གི་ཐུགས་ཀ་ནས་ལྷ་མོ་བདུད་རྩིས་གང་བའི་བུམ་པ་ཐོགས་པ་དཔག་ཏུ་མེད་
པ་སྤྲོས། བུམ་པའི་ཆུས་རང་གི་སྤྱི་བོ་ནས་དབང་བསྐུར་བས་བདེ་སྟོང་གི་
ཡེ་ཤེས་རྒྱུད་ལ་སྐྱེས། ལུས་ཀྱི་སྒྲིབ་པ་དག བུམ་པའི་དབང་ཐོབ། བླ་མ་
རྡོ་རྗེ་འཆང་ཡབ་ཡུམ་སྙོམས་པར་ཞུགས་པའི་བྱང་སེམས་རང་གི་ལྕེ་ཐོག་
ཏུ་བྱུང་བ་མྱངས་པས་བདེ་བ་ཆེན་པོ་རྒྱུད་ལ་སྐྱེས། ངག་གི་སྒྲིབ་པ་དག་
གསང་བའི་དབང་ཐོབ། རང་ཉིད་རྡོ་རྗེ་འཆང་གི་སྐུར་གྱུར། བླ་མ་རྡོ་རྗེ་
འཆང་གི་ཡུམ་ལས་རང་འདྲ་གཉིས་པ་ཞིག་བྱུང་བ་ལ་རང་ཉིད་སྙོམས་པར་
ཞུགས། རླུང་ཐིམ་པའི་རྐྱེན་གྱིས་ལྷན་སྐྱེས་ཀྱི་ཡེ་ཤེས་སྐྱེས། ཡིད་ཀྱི་སྡིག་
སྒྲིབ་དག ཤེས་རབ་ཡེ་ཤེས་ཀྱི་དབང་ཐོབ། བླ་མ་རྡོ་རྗེ་འཆང་གི་སྐུ་ལས་
རང་འདྲ་གཉིས་པ་ཞིག་ཆད། དེ་རང་ལ་ཐིམ་པས་བདེན་གཉིས་དབྱེར་
མེད་ཟུང་འཇུག་གི་རྟོགས་པ་རྒྱུད་ལ་སྐྱེས་སྒོ་གསུམ་གྱི་སྒྲིག་པ་དག དབང་
283



དངོས་གཞིའི་ཆོས་སྐོར།
བཞི་པ་ཐོབ། བླ་མ་རྡོ་རྗེ་འཆང་དགྱེས་བཞིན་རང་ལ་ཐིམ་པས་རང་གི་སྒོ་
གསུམ་དང་བླ་མའི་སྐུ་གསུང་ཐུགས་དབྱེར་མི་ཕྱེད་པར་གྱུར་པར་བསམ། ༈
མཚམས་འདིར་མདོ་སྔགས་ཀྱི་ལམ་གྱི་ལུས་ཡོངས་རྫོགས་ལ་བློ་སྦྱོང་ཞིང་བྱིན་རླབས་ཞུ་བར་
འདོད་ན་བླ་མཆོད་ལྟར་དང་པོ་ལམ་གྱི་རྩ་བ་བཤེས་གཉེན་བསྟེན་པའི་ཚུལ་ནི། ཞིང་མཆོག་
དམ་པ་རྗེ་བཙུན་བླ་མ་ལ། །མཆོད་ཅིང་གུས་པས་གསོལ་བ་བཏབ་པའི་
མཐུས། །བདེ་ལེགས་རྩ་བ་མགོན་པོ་ཁྱོད་ཉིད་ཀྱིས། །དགྱེས་བཞིན་རྗེས་
སུ་འཛིན་པར་བྱིན་གྱིས་རློབས། སྐྱེས་བུ་ཆུང་ངུ་དང་ཐུན་མོང་བའི་ལམ་གྱི་རིམ་པར་
བློ་སྦྱོང་བ་ལས་འཇིག་རྟེན་ཕྱི་མ་དོན་གཉེར་གྱི་བློ་བསྐྱེད་པའི་ཚུལ་ནི། ལན་གཅིག་ཙམ་
ཞིག་རྙེད་པའི་དལ་འབྱོར་འདི། །རྙེད་དཀའ་མྱུར་དུ་འཇིག་པའི་ཚུལ་རྟོགས་
ནས། །དོན་མེད་ཚེ་འདིའི་བྱ་བས་མི་གཡེང་བར། །དོན་ལྡན་སྙིང་པོ་ལེན་
པར་བྱིན་གྱིས་རློབས། འཇིག་རྟེན་ཕྱི་མར་བདེ་བའི་ཐབས་བསྟེན་པ་ནི། ངན་སོང་
སྡུག་བསྔལ་འབར་བའི་མེས་འཇིགས་ནས། །སྙིང་ནས་དཀོན་མཆོག་གསུམ་
ལ་སྐྱབས་འགྲོ་ཞིང་། །སྡིག་སྤོང་དགེ་ཚོགས་མཐའ་དག་བསྒྲུབ་པ་ལ།།
བརྩོན་པ་ལྷུར་ལེན་བྱེད་པར་བྱིན་གྱིས་རློབས། སྐྱེས་བུ་འབྲིང་དང་ཐུན་མོང་བའི་
ལམ་གྱི་རིམ་པར་བློ་སྦྱོང་བ་ལས་ཐར་པ་དོན་གཉེར་གྱི་བློ་བསྐྱེད་པའི་ཚུལ་ནི། ལས་དང་
ཉོན་མོངས་རྦ་ཀློང་དྲག་ཏུ་འཁྲུགས། །སྡུག་བསྔལ་གསུམ་གྱི་ཆུ་སྲིན་མང་
པོས་གཙེས། །མཐའ་མེད་འཇིགས་རུང་སྲིད་མཚོ་ཆེན་པོ་ལས། །ཐར་
འདོད་ཤུགས་དྲག་སྐྱེ་བར་བྱིན་གྱིས་རློབས། ཐར་པར་བགྲོད་པའི་ལམ་ལ་སློབ་
པའི་ཚུལ་ནི། བཟོད་དཀའ་བརྩོན་རྭ་འདྲ་བའི་འཁོར་བ་འདི། །དགའ་བའི་
284



-
--
-
བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཚལ་ལྟར་མཐོང་བའི་བློ་སྤངས་ནས། །བསླབ་གསུམ་འཕགས་པའི་ནོར་
གྱི་མཛོད་བཟུང་སྟེ། །ཐར་པའི་རྒྱལ་མཚན་འཛིན་པར་བྱིན་གྱིས་རློབས།
སྐྱེས་བུ་ཆེན་པོའི་ལམ་གྱི་རིམ་པར་བློ་སྦྱོང་བའི་ཚུལ་ལས་ཐེག་ཆེན་ལམ་གྱི་རྩ་བ་སྙིང་རྗེ་ཆེན་
པོ་བསྐྱེད་པའི་ཚུལ་ནི། ཉམ་ཐག་འགྲོ་བ་འདི་ཀུན་བདག་གི་མ། །ཡང་ཡང་
དྲིན་གྱིས་བསྐྱངས་པའི་ཚུལ་བསམ་ནས། །སྡུག་པའི་བུ་ལ་བརྩེ་བའི་མ་བཞིན་
དུ༑ །བཅོས་མིན་སྙིང་རྗེ་སྐྱེ་བར་བྱིན་གྱིས་རློབས། བདག་གཞན་སྙོམས་པར་
སྒོམ་པའི་ཚུལ་ནི། སྡུག་བསྔལ་ཕྲ་མོ་ཙམ་ཡང་མི་འདོད་ཅིང་། །བདེ་ལ་ནམ་
ཡང་ཆོག་ཤེས་མེད་པ་ནི། །བདག་དང་གཞན་ལ་ཁྱད་པར་ཡོད་མིན་ཞེས།།
གཞན་བདེ་དགའ་བ་བསྐྱེད་པར་བྱིན་གྱིས་རློབས། བདག་གཅེས་འཛིན་གྱི་སྐྱོན་
བསམ་པ་ནི། རང་ཉིད་གཅེས་པར་འཛིན་པའི་གཅོང་ནད་འདི། །མི་འདོད་
སྡུག་བསྔལ་བསྐྱེད་པའི་རྒྱུར་མཐོང་ནས། །ལེ་ལན་བདས་ལ་འཁོན་དུ་བཟུང་
བྱས་ཏེ། །བདག་འཛིན་གདོན་ཆེན་འཇོམས་པར་བྱིན་གྱིས་རློབས། གཞན་
གཅེས་འཛིན་གྱི་ཡོན་ཏན་བསམ་པ་ནི། མ་རྣམས་གཅེས་བཟུང་བདེ་ལ་འགོད་པའི་
བློ་༑ །མཐའ་ཡས་ཡོན་ཏན་འབྱུང་བའི་སྒོར་མཐོང་ནས། །འགྲོ་བ་འདི་
དག་བདག་གི་དགྲར་ལངས་ཀྱང་། །སྲོག་ལས་གཅེས་པར་འཛིན་པར་བྱིན་
གྱིས་རློབས། བདག་གཞན་བརྗེ་བའི་དོན་ནི། མདོར་ན་བྱིས་པ་རང་དོན་ཁོ་ན་
དང་། །ཐུབ་དབང་གཞན་དོན་འབའ་ཞིག་མཛད་པ་ཡི། །སྐྱོན་དང་ཡོན་
ཏན་དབྱེ་བ་རྟོགས་པའི་བློས། །བདག་གཞན་མཉམ་བརྗེ་ནུས་པར་བྱིན་
གྱིས་རློབས། བདག་གཞན་བརྗེས་པའི་ཕན་ཡོན་དང་མ་བརྗེས་པའི་ཉེས་དམིགས་བསམ་
285



དངོས་གཞིའི་ཆོས་སྐོར།
པ་ནི། རང་ཉིད་གཅེས་འཛིན་རྒུད་པ་ཀུན་གྱི་སྒོ། །མ་རྣམས་གཅེས་འཛིན་
ཡོན་ཏན་ཀུན་གྱི་གཞི། །དེ་ཕྱིར་བདག་གཞན་བརྗེ་བའི་རྣལ་འབྱོར་ལ།།
ཉམས་ལེན་སྙིང་པོར་བྱེད་པར་བྱིན་གྱིས་རློབས། གཏོང་ལེན་བསྒོམ་པའི་ཚུལ་
ནི༑ དེས་ན་རྗེ་བཙུན་བླ་མ་ཐུགས་རྗེ་ཅན། །མར་གྱུར་འགྲོ་བའི་སྡིག་སྒྲིབ་
སྡུག་བསྔལ་ཀུན། །མ་ལུས་ད་ལྟ་བདག་ལ་སྨིན་པ་དང་། །བདག་གི་བདེ་
དགེ་གཞན་ལ་བཏང་བ་ཡིས། །འགྲོ་ཀུན་བདེ་དང་ལྡན་པར་བྱིན་གྱིས་རློབས།
ཟློཀ་འདི་ལན་གསུམ་གསུང་བའི་ཕྱག་ལེན་ཡོད། རྐྱེན་ངན་ཐམས་ཅད་བྱང་ཆུབ་སྒྲུབ་པའི་
གྲོགས་སུ་བསྒྱུར་བ་ནི། སྣོད་བཅུད་སྡིག་པའི་འབྲས་བུས་ཡོངས་གང་སྟེ། །མི་
འདོད་སྡུག་བསྔལ་ཆར་ལྟར་བབས་གྱུར་ཀྱང་། །ལས་ངན་འབྲས་བུ་ཟད་
པའི་རྒྱུར་མཐོང་ནས། །རྐྱེན་ངན་ལམ་དུ་ལོངས་པར་བྱིན་གྱིས་རློབས།
སྦྱོར་བའི་སྒོ་ནས་བྱང་ཆུབ་སྒྲུབ་པའི་གྲོགས་སུ་བསྒྱུར་བ་ནི། མདོར་ན་བཟང་ངན་སྣང་
བ་ཅི་ཤར་ཡང་། །ཆོས་ཀུན་སྙིང་པོ་སྟོབས་ལྔའི་(༡ འཕེན་པའི་སྟོབས། ༢
གོམས་པའི་སྟོབས། ༣ དཀར་པོ་ས་བོན་གྱི་སྟོབས། ༤ སུན་འབྱིན་པའི་སྟོབས། ༥ ལམ་
གྱི་སྟོབས་ཏེ་ལྔ།)ཉམས་ལེན་གྱིས། བློ་འབྱོངས་པའི་ཚད་ནི། །བྱང་ཆུབ་སེམས་
གཉིས་འཕེལ་བའི་ལམ་བསྒྱུར་ཏེ། །ཡིད་བདེ་འབའ་ཞིག་བསྒོམ་པར་བྱིན་
གྱིས་རློབས། །སྦྱོར་བ་བཞི་(༡ ཚོགས་བསག་པ། ༢ སྡིག་པ་སྦྱོང་བ། ༢ བགེགས་
ལ་གཏོར་མ་སྦྱིན་པ། ༤ ཆོས་སྐྱོང་ལ་འཕྲིན་ལས་བཅོལ་བ་སྟེ་སྦྱོར་བ་བཞིའི་སྒོ་ནས་ལམ་
དུ་བསྒྱུར་བ།）དང་ལྡན་པའི་ཐབས་མཁས་ཀྱིས། །འཕྲལ་ལ་གང་ཐུག་སྒོམ་
ལ་སྦྱོར་བ་དང་། །བློ་སྦྱོང་དམ་ཚིག་བསླབ་བྱའི་ཉམས་ལེན་གྱིས། །དལ་
286



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
འབྱོར་དོན་ཆེན་བྱེད་པར་བྱིན་གྱིས་རློབས། ལྷག་བསམ་དང་སེམས་བསྐྱེད་བསྒོམ་
པའི་ཚུལ་ནི། གཏོང་ལེན་རླུང་ལ་བསྐྱོན་པའི་འཕྲུལ་འདེགས་ཅན། །བྱམས་
དང་སྙིང་རྗེ་ལྷག་པའི་བསམ་པ་ཡིས། །འགྲོ་རྣམས་སྲིད་མཚོ་ཆེ་ལས་སྒྲོལ་
བའི་ཕྱིར། །བྱང་ཆུབ་སེམས་ཉིད་འབྱོངས་པར་བྱིན་གྱིས་རློབས། །དུས་
གསུམ་རྒྱལ་བ་ཀུན་གྱི་བགྲོད་གཅིག་ལམ། །རྣམ་དག་རྒྱལ་སྲས་སྡོམ་པས་
རྒྱུད་བསྡམས་ཤིང་། །ཐེག་མཆོག་ཚུལ་ཁྲིམས་གསུམ་གྱི་ཉམས་ལེན་ལ།།
བརྩོན་པ་ལྷུར་ལེན་བྱེད་པར་བྱིན་གྱིས་རློབས། རྒྱལ་སྲས་ཀྱི་སྤྱོད་པ་སྦྱིན་པ་ལ་
སློབ་པའི་ཚུལ་ནི། །ལུས་དང་ལོངས་སྤྱོད་དུས་གསུམ་དགེ་ཚོགས་བཅས།།
སེམས་ཅན་རང་རང་འདོད་པའི་དངོས་བསྒྱུར་ཏེ། །ཆགས་མེད་གཏོང་
སེམས་སྤེལ་བའི་མན་ངག་གིས། །སྦྱིན་པའི་ཕར་ཕྱིན་རྫོགས་པར་བྱིན་གྱིས་
རློབས། ཚུལ་ཁྲིམས་ལ་སློབ་པའི་ཚུ་ལ་ནི། །སོ་ཐར་བྱང་སེམས་གསང་སྔགས་
སྡོམ་པ་ཡི། །བཅས་མཚམས་སྲོག་གི་ཕྱིར་ཡང་མི་གཏོང་ཞིང་། །དགེ་
ཆོས་སྡུད་དང་སེམས་ཅན་དོན་སྒྲུབ་པའི། །ཚུལ་ཁྲིམས་ཕར་ཕྱིན་རྫོགས་
པར་བྱིན་གྱིས་རློབས། བཟོད་པ་ལ་སློབ་པའི་ཚུལ་ནི། །ཁམས་གསུམ་སྐྱེ་དགུ་
མ་ལུས་ཁྲོས་གྱུར་ཏེ། །གཤེ་ཞིང་མཚང་འབྲུ་བསྡིགས་ཤིང་སྲོག་གཅོད་
ཀྱང་། །མི་འཁྲུགས་གནོད་ལན་ཕན་པ་བསྒྲུབ་བྱེད་པའི། །བཟོད་པའི་
ཕར་ཕྱིན་རྫོགས་པར་བྱིན་གྱིས་རློབས། བརྩོན་འགྲུས་ལ་སློབ་པའི་ཚུལ་ནི། །སེམས་
ཅན་རེ་རེའི་ཕྱིར་ཡང་མནར་མེད་པའི། །མེ་ནང་བསྐལ་པ་རྒྱ་མཚོར་གནས་
དགོས་ཀྱང་། །སྙིང་རྗེས་མི་སྐྱོ་བྱང་ཆུབ་མཆོག་བརྩོན་པའི། །བརྩོན་འགྲུས་
287



དངོས་གཞིའི་ཆོས་སྐོར།
ཕར་ཕྱིན་རྫོགས་པར་བྱིན་གྱིས་རློབས། བསམ་གཏན་ལ་སློབ་པའི་ཚུལ་ནི། །བྱིང་
རྒོད་རྣམ་པར་གཡེང་བའི་སྐྱོན་སྤངས་ནས། །ཆོས་ཀུན་བདེན་པས་སྟོང་
པའི་གནས་ལུགས་ལ། །རྩེ་གཅིག་མཉམ་པར་འཇོག་པའི་ཏིང་འཛིན་གྱིས།།
བསམ་གཏན་ཕར་ཕྱིན་རྫོགས་པར་བྱིན་གྱིས་རློབས། ཤེས་རབ་ལ་སློབ་པའི་
ཚུལ་ལས་མཉམ་བཞག་ནམ་མཁའ་ལྟ་བུའི་སྟོང་ཉིད་སྒོམ་པའི་ཚུལ་ནི། །དེ་ཉིད་སོ་སོར་
རྟོགས་པའི་ཤེས་རབ་ཀྱིས། །དྲངས་པའི་ཤིན་སྦྱངས་བདེ་ཆེན་དང་འབྲེལ་
བ༑ །དོན་དམ་མཉམ་བཞག་ནམ་མཁའི་རྣལ་འབྱོར་གྱིས། །ཤེས་རབ་
ཕར་ཕྱིན་རྫོགས་པར་བྱིན་གྱིས་རློབས། རྗེས་ཐོབ་སྒྱུ་མ་ལྟ་བུའི་སྟོང་ཉིད་སྒོམ་པའི་
ཚུལ་ནི། །ཕྱི་ནང་ཆོས་རྣམས་སྒྱུ་མ་རྨི་ལམ་དང་། །དྭངས་པའི་མཚོ་ནང་
ཟླ་གཟུགས་ཇི་བཞིན་དུ། །སྣང་ཡང་བདེན་པར་མེད་པའི་ཚུལ་རྟོགས་ནས།།
སྒྱུ་མའི་ཏིང་འཛིན་རྫོགས་པར་བྱིན་གྱིས་རློབས། ཁྱད་པར་དུ་ཟབ་མོ་དབུ་མའི་
ལྟ་བ་ལ་སློབ་པའི་ཚུལ་ནི། །འཁོར་འདས་རང་བཞིན་རྡུལ་ཙམ་མེད་པ་དང་།།
རྒྱུ་འབྲས་རྟེན་འབྲེལ་བསླུ་བ་མེད་པ་གཉིས། །ཕན་ཚུན་འགལ་མེད་གྲོགས་
སུ་འཆར་བ་ཡི། །ཀླུ་སྒྲུབ་དགོངས་དོན་རྟོགས་པར་བྱིན་གྱིས་རློབས། ཐུན་
མོང་མ་ཡིན་པ་རྡོ་རྗེ་ཐེག་པའི་ལམ་ལ་སློབ་པ་ལས་སྔགས་ལམ་ཟབ་མོའི་སྣོད་རུང་དུ་བྱ་བའི་
ཚུལ་ནི། །དེ་ནས་རྡོ་རྗེ་འཛིན་པའི་དེད་དཔོན་གྱི། །དྲིན་ལས་རྒྱུད་སྡེ་རྒྱ་
མཚོའི་འཇིངས་བརྒལ་ཏེ། སྣོད་དུ་གྱུར་ནས་དམ་ཚིག་དང་སྡོམ་པ་དག་པར་བྱ་བའི་
ཚུལ་ནི། །དངོས་གྲུབ་རྩ་བ་དམ་ཚིག་སྡོམ་པ་རྣམས། །སྲོག་ལས་གཅེས་
པར་འཛིན་པར་བྱིན་གྱིས་རློབས། བསྐྱེད་པའི་རིམ་པ་ལ་སློབ་པའི་ཚུལ་ནི། །སྐྱེ་
288
.



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཤི་བར་དོ་རྒྱལ་བའི་སྐུ་གསུམ་དུ། །སྒྱུར་བའི་རིམ་པ་དང་པོའི་རྣལ་འབྱོར་
གྱིས། །ཐ་མལ་སྣང་ཞེན་དྲི་མ་ཀུན་སྦྱངས་ཏེ། །གང་སྣང་ལྷ་སྐུར་འཆར་
བར་བྱིན་གྱིས་རློབས། རྫོགས་པའི་རིམ་པ་ལ་སློབ་པའི་ཚུལ་ནི། །སྙིང་ཁའི་འདབ་
བརྒྱད་དྷཱ་ཏིའི་དབུས་དག་ཏུ། །མགོན་ཁྱོད་ཞབས་སེན་བཀོད་པ་ལས་བྱུང་
བ༑ །འོད་གསལ་སྒྱུ་ལུས་ཟུང་དུ་འཇུག་པའི་ལམ། །ཚེ་འདིར་མངོན་དུ་
འགྱུར་བར་བྱིན་གྱིས་རློབས། ཚེ་འདིར་ལམ་རིམ་གཉིས་ལ་སྦྱངས་ཀྱང་བཙན་ས་
མ་ཟིན་ན་འཆི་ཁར་འཕོ་བའི་ཉམས་ལེན་བྱ་བའི་ཚུལ་ནི། །ལམ་སྣ་མ་ཟིན་འཆི་བའི་
དུས་བྱེད་ན། །བཙན་ཐབས་འཚང་རྒྱ་བླ་མའི་འཕོ་བ་ནི། །སྟོབས་ལྔ་ཡང་
དག་སྦྱོར་བའི་གདམས་ངག་གིས། །དག་པའི་ཞིང་དུ་བགྲོད་པར་བྱིན་གྱིས་
རློབས། ཚེ་རབས་ཐམས་ཅད་དུ་བླ་མས་རྗེས་སུ་འཛིན་པར་སྨོན་པ་ནི། །མདོར་ན་
སྐྱེ་ཞིང་སྐྱེ་བ་ཐམས་ཅད་དུ། །མགོན་པོ་ཁྱོད་ཀྱིས་འབྲལ་མེད་རྗེས་བཟུང་
ནས། །སྐུ་གསུང་ཐུགས་ཀྱི་གསང་བ་ཀུན་འཛིན་པའི། །སྲས་ཀྱི་ཐུ་བོར་
འགྱུར་བར་བྱིན་གྱིས་རློབས། །མགོན་ཁྱོད་གང་དུ་མངོན་པར་སངས་རྒྱས་
པའི། །འཁོར་གྱི་ཐོག་མ་ཉིད་དུ་བདག་གྱུར་ཏེ། །གནས་སྐབས་མཐར་
ཐུག་དགོས་འདོད་མ་ལུས་པ། །འབད་མེད་ལྷུན་གྱིས་འགྲུབ་པའི་བཀྲ་ཤིས་
སྩོལ། ཅེས་པས་མདོ་སྔགས་ཀྱི་ལམ་ཡོངས་སུ་རྫོགས་པ་ལ་བློ་སྦྱང་བར་བྱའོ། ༈ དངོས་
གཞི་ཐབས་བསྐྱེད་པའི་རིམ་པ་ལ། ཐོག་མར་རྗེ་གླང་རི་ཐང་པས་གསུངས་པའི་བློ་སྦྱོང་ཚིག་
བརྒྱད་མའི་སྒོ་ནས་རང་གི་བློ་བཅོས་པ་ནི། བདག་ནི་སེམས་ཅན་ཐམས་ཅད་ལ།།
ཡིད་བཞིན་ནོར་བུ་ལས་ལྷག་པའི། །དོན་མཆོག་སྒྲུབ་པའི་བསམ་པ་ཡིས།།
289.



དངོས་གཞིའི་ཆོས་སྐོར།
རྟག་ཏུ་གཅེས་པར་འཛིན་པར་ཤོག །གང་དུ་སུ་དང་འགྲོགས་པའི་ཚེ།།
བདག་ཉིད་ཀུན་ལས་དམན་བལྟ་ཞིང་། །གཞན་ལ་བསམ་པ་ཐག་པ་ཡིས།།
མཆོག་ཏུ་གཅེས་པར་འཛིན་པར་ཤོག །སྤྱོད་ལམ་ཀུན་ཏུ་རང་རྒྱུད་ལ། །རྟོག་
ཅིང་ཉོན་མོངས་སྐྱེས་མ་ཐག །བདག་གཞན་མ་རུང་བྱེད་པས་ན། །བཙན་
ཐབས་གདོང་ནས་བཟློག་པར་ཤོག །རང་བཞིན་ངན་པའི་སེམས་ཅན་ནི།།
སྡིག་སྡུག་དྲག་པོས་ནོན་མཐོང་ཚེ། །རིན་ཆེན་གཏེར་དང་ཕྲད་པ་བཞིན།།
རྙེད་པར་དཀའ་བའི་གཅེས་འཛིན་ཤོག །བདག་ལ་གཞན་གྱིས་ཕྲག་དོག་
གིས། །གཤེ་སྐུར་ལ་སོགས་མི་རིགས་པའི། །གྱོང་ཁ་རང་གིས་ལེན་པ་
དང་། །རྒྱལ་ཁ་གཞན་ལ་འབུལ་བར་ཤོག །གང་ལ་བདག་གིས་ཕན་བཏགས་
པའི། །རེ་བ་ཆེ་བ་གང་ཞིག་གིས། །ཤིན་ཏུ་མི་རིགས་གནོད་བྱེད་ནའང་།།
བཤེས་གཉེན་དམ་པར་བལྟ་བར་ཤོག །མདོར་ན་དངོས་དང་བརྒྱུད་པ་ཡིས།།
ཕན་བདེ་མ་རྣམས་ཀུན་ལ་འབུལ། །མ་ཡི་གནོད་དང་སྡུག་བསྔལ་ཀུན།།
གསང་བས་བདག་ལ་ལེན་པར་ཤོག །དེ་དག་ཀུན་ཀྱང་ཆོས་བརྒྱད་ཀྱི། །རྟོག་
པའི་དྲི་མས་མ་སྦགས་ཤིང་། །ཆོས་ཀུན་སྒྱུ་མར་ཤེས་པའི་བློས། །ཞེན་
མེད་འཆིང་བ་ལས་གྲོལ་ཤོག ཅེས་པ་ལན་འགའ་ཤས་གསུངས་ཏེ་ཚིག་རིས་བཞིན་
བློ་ནན་ཏན་དུ་བཅོས། སྟོང་དང་རྟེན་འབྱུང་གི་རྣམ་གཞག་ལ་བློ་སྦྱོང་བ་ནི། ད་ལྟའི་སྒྲུབ་
པ་ལུས་སེམས་གཉིས་ཚོགས་ཀྱི། །སྟེང་དུ་ང་ཞེས་རྟོག་པས་ཕར་བཏགས་
ཙམ། །མིན་པར་རང་གི་ངོས་ནས་གྲུབ་པ་ཞིག །ཡོད་ན་ལུས་སེམས་གཉིས་
དང་གཅིག་ཐ་དད། །གང་དུ་ཡོད་སོགས་གནས་བཞིས་དཔྱད་པའི་ཚེ། །ང་
290



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཞེས་མིང་བརྡས་བཞག་པ་ཙམ་ཉིད་ལས། །གདོད་ནས་གྲུབ་པའི་སྐྱེ་འགག་
གནས་གསུམ་བྲལ། །དེ་བཞིན་འཁོར་འདས་ཆོས་རྣམས་ཐམས་ཅད་ཀྱང་།།
ངོ་བོས་གྲུབ་པས་སྟོང་ཡང་སྒྱུ་མ་བཞིན། །མིང་རྐྱང་བཏགས་ཡོད་ཙམ་
གྱི་འཁོར་འདས་དང་། །རྒྱུ་འབྲས་རྟེན་འབྲེལ་རྣམ་གཞག་ཀུན་འཐད་པའི།།
མཉམ་རྗེས་རྣལ་འབྱོར་ཚུལ་བཞིན་བསྐྱང་བར་བགྱི། ཞེས་པ་འདི་ནི་༧གོང་
ས་མཆོག་གི་གསུང་བྱིན་ཅན་ཡིན་པས་ཚིག་རིས་བཞིན་དུ་མ་མཐའང་ལྟ་བའི་གོ་བ་ལྷང་ཙམ་
ཞིག་ཡིད་ལ་ཤར་དུ་བཅུག་ནས། ཨོཾ་སྭ་བྷ་ཝཱ་ཤུདྡྷ་སརྦ་དྷརྨ་སྭ་བྷཱ་ཝཱ་ཤུདྡྷོ་ཉཧཾ།
སྣང་བ་ཐམས་ཅད་འོད་དུ་ཞུ་ནས་རང་ལ་ཐིམ། རང་ཡང་འོད་དུ་ཞུ་ནས་
སྙིང་གར་འོད་སྒོ་ང་ལྟ་བུ་ཞིག་ཏུ་གྱུར། དེ་ཡང་ཇེ་ཕྲ་ཇེ་ཕྲར་བསྡུས་ནས་
མཐར་མི་དམིགས་པ་སྟོང་པ་ཉིད་དུ་གྱུར། ཅེས་པས་གནས་ལུགས་སྟོང་པའི་ངང་
དུ་མཉམ་འཇོག་ཅི་ཐུབ་བྱ་བ། དེ་ནི་མངོན་པར་བྱང་ཆུབ་པ་ལྔ་ལས་དང་པོ་དེ་བཞིན་ཉིད་
ལ་བྱང་ཆུབ་པའོ། སྟོང་པའི་ངང་ལས་རང་གི་སེམས་ཉིད་འཕགས་པ་ཐུགས་
རྗེ་ཆེན་པོའི་ཐུགས་གཉིས་སུ་མེད་པའི་ཡེ་ཤེས་ཆོས་ཀྱི་སྐུའི་ངོ་བོར་གྱུར།
ཅེས་པ་ནི་གཉིས་པ་གཞན་དོན་ལ་མངོན་པར་བྱང་ཆུབ་པའོ། དེ་ལས་རྡོ་རྗེའི་ས་གཞི།
ར་བ། གུར། བླ་བྲེ། མེ་རི་དང་བཅས་པ་ཡོངས་སུ་རྫོགས་པའི་དབུས་
སུ་སྣ་ཚོགས་པདྨ་ལ་གནས་པའི་སྣ་ཚོགས་རྡོ་རྗེའི་ལྟེ་བར་རིན་པོ་ཆེ་སྣ་ཚོགས་
ལས་གྲུབ་པའི་ཡེ་ཤེས་ཀྱི་གཞལ་ཡས་ཁང་གྲུ་བཞི་སྒོ་བཞི་པ། ཕྱི་ནས་རིམ་
པ་བཞིན་སྔོ་སེར། དཀར་ལྗང་། དམར་བའི་རྩིག་པ་ལྔ་དང་ལྡན་པའི་
རིན་པོ་ཆེའི་རྩིག་པའི་སྟེང་ན་རིན་པོ་ཆེའི་ཕ་གུ་དམར་པོ་ལ་རིན་པོ་ཆེ་ཟུར་
291



དངོས་གཞིའི་ཆོས་སྐོར།
གསུམ་དང་གྲུ་བཞི་པ་ལ་སོགས་པས་སྤྲས་པ། དེའི་སྟེང་ན་གནས་པའི་གསེར་
གྱི་སྐ་རགས་བཞིའི་ཕྱི་ངོས་སུ་ཆུ་སྲིན་གྱི་ཁ་ནས་མུ་ཏིག་དོ་ཤལ་དང་དོ་ཤལ་
ཕྱེད་པ་འཕྱངས་པ། དེའི་ཕྱི་ངོས་སུ་བྱ་འདབ་ལས་འཕྱང་བའི་རིན་པོ་ཆེའི་
ཤམ་བུ། དེའི་སྟེང་དུ་འདབ་མ་ཕྱེད་པའི་དབྱིབས་ཅན་གྱི་མདའ་ཡབ་ལ་
གནས་པའི་གསེར་གྱི་བུམ་པ་ནས་ཐོན་པའི་རྒྱལ་མཚན་དང་བ་དན་བརྒྱད་
ཀྱིས་མཛེས་པར་བྱས་པ། ཕྱིའི་སྟེང་གི་ཟུར་བཞིར་གདུགས་བཞིས་བརྒྱན་
པ༑ རྩིག་པའི་འགྲམ་ནས་འདོད་ཡོན་གྱི་སྣམ་བུ་དམར་པོས་བསྐོར་བ་ལ་
བཞུགས་སྟབས་དང་ཁ་དོག་སྣ་ཚོགས་པའི་ལྷ་མོ་རྣམས་ཀྱིས་མཆོད་པ་བྱེད་
བཞིན་པ། སྒོ་དང་སྒོ་ཁྱུད་ཀྱི་ཕྱིའི་མཚམས་དང་རྩིག་པའི་ཕྱི་ནང་གི་ཟུར་
བཞིར་ཟླ་ཕྱེད་ལ་གནས་པའི་རིན་པོ་ཆེ་དམར་པོའི་སྟེང་དུ་རྡོ་རྗེས་བརྒྱན་
པ༑ སྒོ་བཞི་སོ་སོའི་མདུན་དུ་སྟེགས་བུ་གྲུ་བཞི་པའི་སྟེང་དུ་བུམ་པ་ལ་གནས་
པའི་ཀ་བ་བཞི་བཞིས་སྟེགས་བུའི་རྟ་བབས་སྣམ་བུ་བཅུ་གཅིག་དང་ལྡན་པའི་
རྩེ་མོར་ཆོས་ཀྱི་འཁོར་ལོའི་གཡས་གཡོན་དུ་རི་དྭགས་ཕོ་མོ་དང་བཅས་པ།
རྟ་བབས་ཀྱི་གཡས་གཡོན་དུ་བུམ་པ་བཟང་པོ་ལས་སྐྱེས་པའི་དཔག་བསམ་
གྱི་ཤིང་ལ་རྒྱལ་སྲིད་རིན་པོ་ཆེ་སྣ་བདུན་དང་བར་བར་དུ་གྲུབ་པ་ཐོབ་པ་དང་
སྤྲིན་གྱི་གསེབ་ནས་བྱུང་བའི་ལྷ་མེ་ཏོག་གི་ཕྲེང་བ་བཟུང་བ་རྣམས་ཀྱིས་ཀུན་
ནས་མཛེས་པར་བྱས་པ། གཞལ་ཡས་ཁང་གི་ནང་དུ་ཀ་བ་བརྒྱད་ཀྱིས་
བཏེགས་པའི་རྡོ་རྗེ་གདོང་གིས་མཛེས་པར་ཕུབ་པའི་རྩེ་མོར་རྡོ་རྗེ་ནོར་བུ་
རིན་པོ་ཆེའི་ཏོག་གིས་སྤྲས་པ། གཞལ་ཡས་ཁང་ནང་གི་སྟེང་འོག་རྣམས་
292



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཤར་སྔོ། ལྷོ་སེར། ནུབ་དཀར། བྱང་ལྗང་། དབུས་དམར་བ། དེའི་
དབུས་སུ་བཾ་ཡིག་དཀར་པོ་ཞིག་ཐོལ་གྱིས་ཐོན། དེ་འོད་དུ་ཞུ་བ་ལས་པདྨ་
དཀར་པོ་འདབ་མ་བརྒྱད་པ་ཞིག་ཏུ་གྱུར། དེའི་སྟེང་དུ་ཨཱ༔ཡིག་དཀར་
པོ་ཞིག་ཐོལ་གྱིས་ཐོན། དེ་འོད་དུ་ཞུ་བ་ལས་ཟླ་བའི་དཀྱིལ་འཁོར་དཀར་
བསིལ་ཉ་གང་བ་ཆུ་ཤེལ་གྱི་མཎྜལ་ལྟ་བུ་ཞིག་ཏུ་གྱུར་པར་བསམ་པ་ནི་གསུམ་
པ་གདན་པད་ཟླ་ལ་བྱང་ཆུབ་པའོ། དེའི་དབུས་སུ་ཆུ་ལས་ཆུ་བུར་རྡོལ་བའི་ཚུལ་
དུ་ཡི་གེ་ཧཱུྃ་དཀར་པོ་རིང་ཆ་ཚེག་དྲག་དང་བཅས་པ། ཞེས་པ་ནི་བཞི་པ་གསུང་
ཡིག་འབྲུ་ས་བོན་ལ་བྱང་ཆུབ་པ་དང་། ཧཱིདེ་ཡོངས་སུ་གྱུར་པ་ལས་པདྨ་དཀར་
པོ་འདབ་མ་དྲུག་པ་ཡུ་བ་དང་བཅས་པའི་ཟེའུ་འབྲུ་ལ་ཡི་གེ་ཧཱིས་མཚན་
པ༑ ཞེས་པ་ནི་ཐུགས་ཕྱག་མཚན་ལ་བྱང་ཆུབ་པའོ། དེ་ལས་འོད་ཟེར་དཔག་ཏུ་
མེད་པ་ཕྱོགས་བཅུར་འཕྲོས་པའི་སྣེ་ལ་ལྷའི་གཟུགས་དཔག་ཏུ་མེད་པ་བྱུང་
ནས་ནམ་མཁའི་དབྱིངས་ཐམས་ཅད་ཁྱབ་པར་བྱས། རྒྱལ་བ་ཐམས་ཅད་
ལ་མཆོད་པའི་སྤྲིན་ཆེན་པོས་ལེགས་པར་མཆོད། མཆོད་པའི་སྤྲིན་དེ་ལས་
བདུད་རྩིའི་ཆར་བབས་པས་དམྱལ་བ་ལ་སོགས་པའི་འགྲོ་བ་ཐམས་ཅད་ཀྱི་
སྡུག་བསྔལ་གྱི་མེ་རྣམས་ཞི་ཞིང་བདེ་བས་ཚིམ་པར་བྱས་ཏེ་ཐུགས་རྗེ་ཆེན་
པོའི་གོ་འཕང་ལ་བཀོད། ལྷའི་སྐུ་དང་བཅས་པའི་འོད་ཟེར་སླར་ལོག པདྨ་
jདང་བཅས་པ་ལ་ཐིམ་པ་ཡོངས་སུ་གྱུར་པ་ལས་རང་ཉིད་འཕགས་པ་སྤྱན་
རས་གཟིགས་དབང་ཕྱུག་སྐུ་མདོག་དཀར་པོ་ཞལ་གཅིག་ཕྱག་བཞི་པ། ཕྱག་
དང་པོ་གཉིས་ཐུགས་ཀར་ཐལ་མོ་སྦྱར་ཏེ་ཕྱོགས་བཅུའི་རྒྱལ་བ་ཀུན་གྱི་
293



དངོས་གཞིའི་ཆོས་སྐོར།
ཐུགས་རྗེ་བསྐུལ་བ། གཡས་འོག་མས་ནོར་བུ་ཆུ་ཤེལ་གྱི་ཕྲེང་བ་བཟུང་
སྟེ་འགྲོ་བ་རྣམས་སྲིད་པའི་མཚོ་ལས་འདྲེན་པར་མཛད་ཅིང་། གཡོན་འོག་
མས་རང་ཉིད་སྐྱོན་གྱིས་མ་གོས་པ་མཚོན་པའི་བརྡར་པདྨ་དཀར་པོ་ཡུ་བ་
དང་བཅས་པ་བསྣམས་པ། ཞི་འཛུམ་དགྱེས་པའི་ཉམས་དང་ལྡན་ཞིང་།
དབུ་སྐྲ་རལ་པའི་ཐོར་ཚུགས་ཅན། མཚན་བཟང་པོ་སུམ་ཅུ་རྩ་གཉིས་དང་
དཔེ་བྱད་བཟང་པོ་བརྒྱད་ཅུས་མཛེས་ཤིང་། དབུ་རྒྱན། སྙན་རྒྱན། མགུལ་
རྒྱན། སེ་མོ་དོ། དོ་ཤལ། ཕྱག་གདུབ། ཞབས་གདུབ། འོག་པག་སྟེ་
རིན་པོ་ཆེའི་རྒྱན་བརྒྱད་ཀྱིས་བརྒྱན་པ། རི་དྭགས་ཀྲིཥྛས་རིའི་པགས་པས་
ནུ་མ་གཡོན་པ་བཀབ་ཅིང་དར་བཟང་པོའི་སྟོད་གཡོག་དང་སྨད་གཡོག་
མཛེས་པར་གསོལ་བ། སྐུ་ལས་སྐྱེས་པའི་འོད་ཀྱི་ཕུང་པོའི་དབུས་ན་ཞབས་
གཉིས་རྡོ་རྗེའི་དཀྱིལ་ཀྲུང་གིས་བཞུགས་པ། ཞེས་པ་ནི་ལྔ་པ་སྐུ་ཡོངས་སུ་རྫོགས་
པ་ལ་མངོན་པར་བྱང་ཆུབ་པའོ། རང་ཉིད་འཕགས་པ་སྤྱན་རས་གཟིགས་སུ་གསལ་
བའི་ཐུགས་ཀར་པད་ཟླའི་གདན་ལ་ཡེ་ཤེས་སེམས་དཔའ་འཕགས་པ་སྤྱན་
རས་གཟིགས་དབང་ཕྱུག་ཕྱག་བཞི་པ། ཕྱག་དང་པོ་གཉིས་ཀྱིས་ཐུགས་
ཀར་ཐལ་མོ་སྦྱར་བ། གཡས་འོག་མས་ནོར་བུ་ཆུ་ཤེལ་གྱི་ཕྲེང་བ་དང་གཡོན་
འོག་མས་པདྨ་དཀར་པོ་ཡུ་བ་དང་བཅས་པ་བསྣམས་པ། དབེན་ས་པས། དེའི་
ཐུགས་ཀར་སྤྱན་རས་གཟིགས་མཛུབ་གང་བ་སྒོམ་པ་ནི་ཡེ་ཤེས་སེམས་དཔའོ་ཞེས་གསུངས།
ཡེ་ཤེས་སེམས་དཔའི་ཐུགས་ཀར་ཟླ་བའི་གདན་ལ་ཏིང་ངེ་འཛིན་སེམས་
དཔའ་ཧི༔ཡིག་དཀར་པོའི་མཐའ་སྐོར་དུ་ཨོཾ་མཎི་པདྨེ་ཧཱུཾ་ཞེས་པའི་སྔགས་
-
，
294



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཀྱི་འཕྲེང་བས་བསྐོར་བ། དྲུག་པ་སྐུ་གསུང་ཐུགས་བྱིན་གྱིས་བརླབ་པ་ནི། རང་
ཉིད་འཕགས་པ་སྤྱན་རས་གཟིགས་སུ་གསལ་བའི་སྤྱི་བོར་ཟླ་བ་ལ་ཨོ་དཀར་
པོ༑ མགྲིན་པར་པདྨ་ལ་ཨདམར་པོ། ཐུགས་ཀར་པདྨ་དཀར་པོ་འདབ་
མ་དྲུག་པའི་ལྟེ་བར་ཧཱིདཀར་པོ་ལ་ཧཱུཾ་སྔོན་པོས་མཚན་པ། འདབ་མ་དྲུག་
ལ་མདུན་ནས་གཡས་སྐོར་དུ་ༀ་མ་ཎི་པདྨེ་ཧཱུྃ་གིས་བསྐོར་བར་གྱུར། ཡེ་
ཤེས་སེམས་དཔའ་རྫོགས་པའི་རིམ་པའི་འཁོར་ལོ་བསྒོམ་པ་ལ་དྲུག་ལས། དང་པོ་སྤྱན་དྲངས་
པའི་རིམ་པ་ནི། རང་གི་ཐུགས་ཀའི་ཧཱུཾ་དང་ཧིལས་འོད་ཟེར་ཕྱོགས་བཅུར་
འཕྲོས་པས་རང་བཞིན་གྱི་གནས་ནས་ཡེ་ཤེས་པ་རྣམས་འཕགས་པ་སྤྱན་རས་
གཟིགས་དབང་ཕྱུག་གི་སྐུའི་རྣམ་པར་སྤྱན་དྲངས་པར་གྱུར། རང་བཞིན་
ལྷུན་གྱིས་གྲུབ་པའི་གནས་མཆོག་ནས། །ཆོས་སྐུ་སྐྱེ་མེད་དབྱིངས་ལས་
མ་གཡོས་ཀྱང་། །གཟུགས་སྐུ་འགྲོ་བའི་དོན་དུ་སྐུར་སྤྲུལ་པ། །ཐུགས་
རྗེའི་དབང་གིས་གནས་འདིར་གཤེགས་སུ་གསོལ། ཨོཾ་གུ་རུ་ཨཱརྱ་ལོ་ཀེ་
ཤྭ་ར་ས་པཱ་རི་ཝཱ་ར་བཛྲ་ས་མ་ཡ་ཛཛ༔ གཉིས་པ་མཆོད་པའི་རིམ་པ་ནི། ཐུགས་
རྗེ་ཆེན་པོ་འཁོར་དང་བཅས་པ་ལ། །ཉོན་མོངས་བཀྲེས་སྐོམ་གདུང་བ་མི་
མངའ་ཡང་། །བདག་ཅག་བསོད་ནམས་ཡེ་ཤེས་ཚོགས་བསགས་ཕྱིར།།
པཱ་ཛའི་ཚོགས་ཀྱིས་མཉེས་ཤིང་བཞེས་སུ་གསོལ། ཨོཾ་གུ་རུ་ཨཱརྱ་ལོ་ཀེ་ཤྭ་
ར་ས་པཱ་རི་ཝཱ་ར་ཨགྷཾ། བཱཏྱཾ། པུཎེ། དཱི་པེ། ཨཱ་ལོ་ཀེ གནྡྷེ། ནི་ཝིདྱེ།
ཤཔྟའི་བར་གྱིས་མཆོད། གསུམ་པ་ཕྱག་འཚལ་བའི་རིམ་པ་ནི། སྐྱོན་གྱིས་མ་གོས་
སྐུ་མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་
295



དངོས་གཞིའི་ཆོས་སྐོར།
སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ། ཞེས་
པས་བསྟོད། བཞི་པ་གཉིས་སུ་མེད་པར་བསྟིམ་པའི་རིམ་པ་ནི། ཛཧཾ་ཐཾ་ཧོ༔ རང་
ལ་ཐིམ་པས་གཉིས་སུ་མེད་པར་གྱུར། སླར་ཡང་ཐུགས་ཀའི་ཧཱུཾ་དང་ཧི༔
སྐུའི་ཆ་ཐམས་ཅད་ནས་འོད་ཟེར་ཕྱོགས་བཅུར་འཕྲོས་པས་ཕྱོགས་བཅུའི་
ཞིང་རབ་འབྱམས་ན་བཞུགས་པའི་རྒྱུད་སྡེ་བཞི་དང་འབྲེལ་བའི་ཡི་དམ་
དཀྱིལ་འཁོར་གྱི་ལྷ་ཚོགས་ཐམས་ཅད་སྤྱན་དྲངས་པ་རང་ལ་ཐིམ་པས་རང་
ཉིད་ཡི་དམ་ཀུན་འདུས་སུ་གྱུར། ཅེས་པས་རང་ཉིད་ཡི་དམ་ཀུན་འདུས་སུ་བསྒོམ།
སླར་ཡང་ཐུགས་ཀའི་སྔགས་ཕྲེང་ཧཱུྃ༔དང་བཅས་པ་ལས་འོད་ཟེར་ཕྱོགས་
བཅུར་འཕྲོས། ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་ཀྱི་
གསང་སྔགས་དང་། རིག་སྔགས། གཟུངས་སྔགས་ཐམས་ཅད་སྤྱན་དྲངས་
པ་རང་གི་སྙིང་གའི་སྔགས་ཕྲེང་ལ་ཐིམ་པས་སྔགས་ཕྲེང་ཡིག་དྲུག་སྙིང་པོ་
ཀུན་འདུས་སུ་གྱུར། ཅེས་པས་སྙིང་པོ་ཀུན་འདུས་སུ་བསྒོམ། སླར་ཡང་ཐུགས་
ཀ་ནས་འོད་ཟེར་ཕྱོགས་བཅུར་འཕྲོས་པས་ཆོས་འདི་སྟོན་པའི་རྩ་བརྒྱུད་ཀྱི་
བླ་མ་རྣམས་དང་ཕྱོགས་བཅུའི་རྒྱལ་བ་སྲས་དང་བཅས་པ་ཐམས་ཅད་སྤྱན་
དྲངས། ལྔ་པ་དབང་བསྐུར་བའི་རིམ་པ་ནི། རྩ་བརྒྱུད་ཀྱི་བླ་མ་རྣམས་དང་དེ་
བཞིན་གཤེགས་པ་ཐམས་ཅད་ཀྱིས་བདག་ལ་མངོན་པར་དབང་བསྐུར་དུ་
གསོལ་ཞེས་གསོལ་བ་བཏབ་པས། ཇི་ལྟར་བལྟམས་པ་ཙམ་གྱིས་ནི། །ལྷ་
རྣམས་ཀྱིས་ནི་ཁྲུས་གསོལ་ལྟར། །ལྷ་ཡི་ཆུ་ནི་དག་པ་ཡིས། །དེ་བཞིན་
བཅོམ་ལྡན་སྐུ་ཁྲུས་གསོལ། ཨོཾ་སརྦ་ཏ་ཐཱ་ག་ཏ་ཨ་བྷི་ཥེ་ཀ་ཏ་ས་མ་ཡ་ཤྲཱི་
296



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཡེ་ཨཱ་ཧཱུྃ་ཞེས་གསུངས་ཤིང་དབང་བསྐུར། སྐུ་ཡེ་ཤེས་ཀྱི་བདུད་རྩིས་གང་།
དྲི་མ་ཐམས་ཅད་དག ཆུའི་ལྷག་མ་སྤྱི་གཙུག་ཏུ་གནས་པ་ཡོངས་སུ་གྱུར་
པ་ལས། དྲུག་པ་རིགས་བདག་གིས་རྒྱས་གདབ་པ་ནི། བླ་མའི་ངོ་བོ་རིགས་བདག་
འོད་དཔག་མེད་ལོངས་སྐུའི་རྣམ་པ་ཅན་གྱིས་དབུ་བརྒྱན་པར་གྱུར། དེ་
ལས་འོད་ཟེར་ཕྱོགས་བཅུར་འཕྲོས། རང་ལ་ཆོས་འབྲེལ་ཡོད་པའི་བླ་མ་
རྣམས་དང་ཆོས་འདིའི་བརྒྱུད་པའི་རྩ་བརྒྱུད་ཀྱི་བླ་མ་ཐམས་ཅད་སྤྱན་དྲངས་
པ་རིགས་བདག་འོད་དཔག་མེད་ལ་ཐིམ་ཞེས་པས་བླ་མ་ཀུན་འདུས་སུ་སྒོམ་པས་
རིགས་བདག་བླ་མ་ཀུན་འདུས་ཏེ་དེ་ལྟར་ཀུན་འདུས་གསུམ་གྱི་བདག་ཉིད་
ཅན་དུ་གྱུར་པའི་ང་རྒྱལ་བསྒོམ་པར་བྱའོ། བདག་བསྐྱེད་མཆོད་པ་ལ། བཛྲ་ཨཱ་མྲྀ་
ཏས་བསངས། ཨོཾ་སྭ་བྷཱ་ཝ་ཤུདྡྷ་སརྦ་དྷརྨ་སྭ་བྷཱ་ཝཱ་ཤུདྡྷོཉཧཾ། སྟོང་པ་ཉིད་
དུ་གྱུར། སྟོང་པའི་ངང་ལས་སྐད་ཅིག་གིས་ཐོད་པའི་ནང་དུ་ཧཱུྃ་ལས་བྱུང་
བའི་མཆོད་རྫས་རྣམས་དྭངས་ཤིང་ཐོགས་པ་མེད་པ་ཟག་མེད་ཀྱི་བདེ་བ་
ཁྱད་པར་ཅན་བསྐྱེད་པར་གྱུར། ཨགྷཾ། བཱཏྱཾ། པེུ། དཱི་པེ། ཨཱ་ལོ་ཀེ
གནྡྷེ། ནི་ཝིདྱ། ཤཔྟ་ཨཱཿཧཱུྃ་གིས་བྱིན་གྱིས་བརླབས། མཆོད་པ་འབུལ་བ་ནི། བླ་མ་
སྤྱན་རས་གཟིགས་དབང་འཁོར་བཅས་ལ། །ཉེར་སྤྱོད་འདོད་ཡོན་མཆོད་
པ་རྣམ་ལྔ་དང་། །རྒྱལ་སྲིད་སྣ་བདུན་བཀྲ་ཤིས་རྟགས་རྫས་སོགས། །ཕྱི་
ནང་གསང་བའི་མཆོད་སྤྲིན་རྒྱ་མཚོས་མཆོད། ཅེས་རང་གི་སྙིང་ག་ནས་སྤྲོས་
པའི་མཆོད་པའི་ལྷ་མོ་རྣམས་ཀྱིས་མཆོད་པ་བྱེད་པར་བསམ་ལ། ཨོཾ་གུ་རུ་ཨཱརྱ་ལོ་ཀི་
ཤྭ་ར་ས་པཱ་རི་ཝཱ་ར་ཨགྷཾ་པྲ་ཏཱི་ཙྪ་ཧཱུཾ་སྭཱ་ཧཱ། བཏུཾ། པུཊྚེ། དཱི་པེ། ཨཱ་ལོ་ཀེ
297



དངོས་གཞིའི་ཆོས་སྐོར།
གནྡྷེ། ནི་ཝིདྱ། ཤཔྟ་པྲ་ཏི་ཙྪ་ཧཱུཾ་སྭཱ་ཧཱ། ཨོཾ་གུ་རུ་ཨཱརྱ་ལོ་ཀི་ཤྭ་ར་ས་པཱ་
རི་ཝཱ་ར་ཨོཾ་ཨཱཿཧཱུྃ། ཞེས་པས་ནང་མཆོད་ཀྱང་འབུལ། བསྟོད་པར་བྱ་བ་ནི། སངས་
རྒྱས་ཀུན་གྱིས་རབ་ཏུ་བསྔགས། །ཡོན་ཏན་མཆོག་གི་གཏེར་གྱུར་པ། །སྤྱན་
རས་གཟིགས་ཞེས་མཚན་གསོལ་བའི། །རྟག་པར་བརྩེ་ལ་ཕྱག་འཚལ་ལོ།།
སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན།།
ཐུགས་རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་
ལོ༑ །ཕྱག་བཞིའི་དང་པོ་ཐལ་མོ་སྦྱར། །འོག་མས་ཤེལ་ཕྲེང་པདྨ་བསྣམས།།
རིན་ཆེན་དུ་མའི་རྒྱན་གྱིས་མཛེས། །དར་ཤམ་ལྡན་ལ་ཕྱག་འཚལ་ལོ། །ཀྲིཥྛ་
པགས་པའི་རྒྱན་ལྡན་ཞིང་། །མཚན་དཔེའི་གཟི་བྱིན་མངའ་བའི་སྐུ། །པད་
ཟླའི་གདན་ལ་རྡོ་རྗེ་ཡི། །དཀྱིལ་དཀྲུང་བཞུགས་ལ་ཕྱག་འཚལ་ལོ། ཞེས་
དང་། སངས་རྒྱས་ཐམས་ཅད་གང་གི་སྐུ་ལ་གནས། །དམ་ཆོས་ཐམས་
ཅད་གང་གི་གསུང་ལ་གནས། །དགེ་འདུན་ཐམས་ཅད་གང་གི་འཕྲིན་ལས་
ཏེ༑ །ཀུན་འདུས་ནོར་བུ་པདྨར་ཕྱག་འཚལ་ལོ། །བྱ་སྤྱོད་རྣལ་འབྱོར་བླ་
མེད་རྒྱུད་སྡེ་བཞི། །གང་དང་གང་གིས་འདུལ་བ་དེ་དག་ལ། །དེ་དང་དེ་
ཡི་ཡི་དམ་སྐུར་སྟོན་པ། །ཁྱབ་བདག་ཐུགས་རྗེ་ཅན་ལ་ཕྱག་འཚལ་ལོ། །སྐུ་
ཡི་བཀོད་པས་ཞིང་ཁམས་མ་ལུས་ཁྱབ། །གསུང་གི་གདངས་ཀྱིས་ནམ་
མཁའི་ཁྱོན་ཀུན་འགེངས། །ཐུགས་ཀྱི་འཕྲིན་ལས་འགྲོ་བ་ཡོངས་ལ་ཁྱབ།།
རྒྱལ་བ་རྒྱ་མཚོའི་མགོན་ལ་ཕྱག་འཚལ་ལོ། །རྒྱལ་བ་གཞན་གྱིས་འདུལ་
བར་མ་ནུས་པའི། །དམུ་རྒོད་གདུལ་དཀའ་བྱང་ཕྱོགས་འགྲོ་རྣམས་ལ།།
298



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ལྷག་པར་བརྩེ་བའི་མགོན་པོ་ཐུགས་རྗེ་ཅན། །བོད་ཁམས་ལྷ་གཅིག་ཁྱོད་
ལ་ཕྱག་འཚལ་བསྟོད། ཅེས་པས་བསྟོད། བགྲང་ཕྲེང་བྱིན་གྱིས་བརླབ་པ་ནི། ཐལ་
མོ་སྙིང་ཁར་སྦྱར་ནས། ཨོཾ་གུ་རུ་ཏ་ཐཱ་ག་ཏ་ཀཱ་ཡ་ཝཱ་ཀ་ཙིཏྟ་པྲ་ཎ་མེ་ན་སརྦ་
ཏ་ཐཱ་ག་ཏ་བཛྲ་པཱ་ད་བནྡྷཱ་ནཾ་ཀ་རོ་མི། ཞེས་པས་ཕྱག་བྱས་ལ་ཐུན་གྱི་ཕྲེང་བ་སྙིམ་
པར་བཙུག་སྟེ། ཨོཾ་བ་སུ་མ་ཏི་ཤྲཱི་ཡེ་སྭཱ་ཧཱ། ཞེས་ལན་བདུན་བཟླས་ནས་བྱིན་གྱིས་
བརླབས། ༈ བཟླས་དམིགས་ནི། རང་ཉིད་ཐུགས་རྗེ་ཆེན་པོར་གསལ་བ་ནི་
འཁྱེར་སོ་རྣམ་པ་དྲུག་ཏུ་ཉམས་སུ་ལེན་པ་ལས་དང་པོ་ལུས་ལ་ལྷའི་འཁྱེར་སོ་བའི་ཐུགས་
ཀའི་པདྨ། ཡིག་འབྲུ། སྔགས་ཕྲེང་དང་། སྐུའི་ཆ་ཐམས་ཅད་ནས་འོད་
ཟེར་ཕྱོགས་བཅུར་འཕྲོས། མཁའ་ཁྱབ་ཀྱི་སེམས་ཅན་ཐམས་ཅད་ལ་ཕོག་
པས་སེམས་ཅན་ཐམས་ཅད་ཀྱི་སྡིག་སྒྲིབ་བག་ཆགས་དང་བཅས་པ་སྦྱངས་
ཏེ་དེ་ཐམས་ཅད་འཕགས་པ་ཐུགས་རྗེ་ཆེན་པོའི་སྐུར་གྱུར་པར་མོས་པ་ནི་གཉིས་
པ་སྣང་བ་སྐུ་ཡི་འཁྱེར་སོ། ཡང་འོད་ཟེར་ཕྱོགས་བཅུར་འཕྲོས། སྣོད་ཀྱི་འཇིག་
རྟེན་གྱི་ཁམས་ཐམས་ཅད་ལ་ཕོག་པས་ལས་ཉོན་གྱི་མཐུས་གྲུབ་པའི་མ་དག་
པ་ཐམས་ཅད་སྦྱངས། ཐུགས་རྗེ་ཆེན་པོའི་ཐུགས་གཉིས་སུ་མེད་པའི་ཡེ་
ཤེས་རང་སྣང་ལས་གྲུབ་པའི་གཞལ་ཡས་ཁང་ཤ་སྟག་ཏུ་གྱུར། ཡང་འོད་
ཟེར་ཕྱོགས་བཅུར་འཕྲོས། རིགས་དྲུག་གི་སེམས་ཅད་ཐམས་ཅད་ལ་ཕོག་
པས་རིགས་དྲུག་གི་སེམས་ཅན་ཐམས་ཅད་གསུམ་པ་ལུས་ལ་ལྷའི་འཁྱེར་སོ།
འཕགས་པ་སྤྱན་རས་གཟིགས་སུ་གྱུར་པ་དེ་ཐམས་ཅད་ཀྱི་ཞལ་ནས་བཞི་པ་
ངག་ལ་སྔགས་ཀྱི་འཁྱེར་སོ། ཡི་གེ་དྲུག་པའི་གཟུངས་སྔགས་ཀྱི་སྒྲ་རྒྱུན་མར་
299



དངོས་གཞིའི་ཆོས་སྐོར།
སྒྲོག་པར་གྱུར་པར་མོས་པ་ལྔ་པ་སྒྲ་གྲག་གསུང་གི་འཁྱེར་སོ་སྟེ་རྣ་བའི་ཡུལ་དུ་གྱུར་པའི་
སྒྲ་ཐམས་ཅད་མཎིའི་རང་སྒྲར་སོང་བར་སྒོམ། ཡང་སྤྱི་བོའི་བླ་མ་དང་། རང་ཐུགས་
རྗེ་ཆེན་པོ། སྣོད་བཅུད་ཐམས་ཅད་ཐུགས་རྗེ་ཆེན་པོའི་དག་པའི་སྣོད་བཅུད་
ཀྱི་རང་བཞིན་དུ་གསལ་བ་མཐའ་དག་ཆུ་ལ་ལན་ཚྭ་བཞག་པ་ལྟར་འོད་ཀྱི་
རང་བཞིན་དུ་ལྟེམ་གྱིས་ཞུ་བའི་སྟོང་པའི་ངང་ནས་རང་གི་སེམས་དང་སྤྱན་
རས་གཟིགས་ཀྱི་ཐུགས་དབྱེར་མེད་དུ་གྱུར་ཏེ་དྲན་རྟོག་ཐམས་ཅད་སྤྱན་རས་
གཟིགས་ཐུགས་སུ་གྱུར་པར་མོས་པ་ཞེས་ཡིད་ཆོས་ཉིད་ཀྱི་ཁྱེར་སོ། དྲུག་པ་དྲན་རྟོག་ཐུགས་
ཀྱི་འཁྱེར་སོ། སྟོང་པའི་ངང་ལས་སླར་ཡང་ཆུ་ལས་ཆུ་བུར་རྡོལ་བའི་ཚུལ་
གྱིས་ཐུགས་རྗེ་ཆེན་པོའི་དག་པའི་སྣོད་བཅུད་ཐམས་ཅད་དང་། ཐུགས་
ཀའི་པདྨ། ཡིག་འབྲུ་སྔགས་ཕྲེང་དང་བཅས་པ་སྐད་ཅིག་ལ་གསལ་ལམ་
གྱིས་བྱུང་བ་ལས་དཀྱིལ་འཁོར་གྱི་ལྷ་ཚོགས་སྤྲོས། འཕགས་པ་མཆོད།
འགྲོ་བའི་དོན་བྱས། རླུང་ནང་དུ་འཇུག་པ་དང་ལྷན་ཅིག་ཏུ་ཐུགས་ཀའི་
སྔགས་ཕྲེང་ས་བོན་དང་བཅས་པ་ལ་སྡུད་པའི་སྤྲོ་བ་དང་སྡུད་པའི་མཛད་
པ་ཅན་དུ་གྱུར། ཡང་ན། ཟླ་དམིགས་ཚིགས་སུ་བཅད་པ་ནི། རང་གི་ཐུགས་དཀར་
པད་དཀར་འདབ་དྲུག་སྟེང་། །དབུས་སུ་ཧྲུལ་ཧཱུཾ་གིས་མཚན་པའི་མཐར།།
ཡི་གེ་དྲུག་པ་གཡས་བསྐོར་འཁོད་པ་ལས། །འོད་ཟེར་འཕྲོས་ཏེ་གསང་
ཆེན་རྒྱུད་སྡེ་བཞིའི། །ཡི་དམ་ལྷ་ཚོགས་རྣམས་ཀྱི་རྩ་སྔགས་དང་། །སྙིང་
པོ་ཉེ་སྙིང་མ་ལུས་སྤྱན་དྲངས་ཏེ། །ཐིམ་པས་སྙིང་པོ་ཀུན་འདུས་ངོ་བོར་
བསམ། །སླར་ཡང་འོད་འཕྲོས་རང་ལུས་གསལ་བྱས་ཏེ། །རབ་འབྱམས་
300



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
རྒྱ་མཚོ་སྣོད་བཅུད་རྣམས་ལ་ཕོག །མ་དག་འགྲོ་དྲུག་སྡུག་བསྔལ་རྒྱུ་བཅས་
སྦྱངས། །སྣོད་བཅུད་དག་པའི་ཞིང་གི་བཀོད་པ་དང་། །རང་ལུས་སྲིན་
བུ་བརྒྱད་ཁྲིའི་བར་གྱི་བཅུད། །མཐའ་དག་ཐུགས་རྗེ་ཆེན་པོའི་རྒྱུར་གསལ་
བས། །གྲག་སྟོང་དབྱེར་མེད་བཟླས་པ་བྱེད་པར་གྱུར། ཅེས་པ་སྟེ་འཁྱེར་སོ་
ལྔའམ་ཡང་ན་གཟུགས་སྣང་སྐུ་ཡི་འཁྱེར་སོ། སྒྲ་གྲག་གསུང་གི་འཁྱེར་སོ་ནི། དྲན་རྟོག་
ཐུགས་ཀྱི་འཁྱེར་སོ་སྟེ་གསུམ་དང་ཀུན་འདུས་གསུམ་གྱི་དམིགས་པ་ལས་མ་ཡོལ་བའི་ངང་
ནས། ཨོཾ་མཎི་པདྨེ་ཧཱུྃ། ཞེས་ཡི་གེ་དྲུག་མ་བརྒྱ་སྟོང་ཁྲི་སོགས་ཐུན་འདིའི་སྐབས་ཀྱི་
བསྙེན་པ་གྲངས་གསོག་མཛད། ༈ བསྙེན་ཆེན་གྱི་བསྙེན་པའི་གྲངས་ཚད་ནི་འབུམ་ཕྲག་
བརྒྱ་ལ་བྱེ་བར་བརྩི་བའི་བྱེ་བ་སྟེ། ཡིག་དྲུག་འབུམ་བརྒྱ་ཐམ་པ་སོང་རྗེས་ཀྱི་ཐུན་མཇུག་ཏུ་
ཡེ་ཤེས་འབེབ་སྔགས་གྲངས་གསོག་མཛད་ཚུལ་ནི། རང་ཉིད་འཕགས་པ་ཐུགས་རྗེ་
ཆེན་པོར་གསལ་བའི་ཐུགས་ཀའི་ས་བོན་ལས་བདེ་བ་ཆེན་པོའི་རང་བཞིན་
གྱི་འོད་ཟེར་དམར་པོ་ལྕགས་ཀྱུ་ལྟ་བུ་དཔག་ཏུ་མེད་པ་ཕྱོགས་བཅུར་འཕྲོས།
ཕྱོགས་བཅུའི་རྩ་རྒྱུད་ཀྱི་བླ་མ། ཡི་དམ་རྒྱུད་སྡེ་བཞིའི་ལྷ་ཚོགས། སངས་
རྒྱས་དང་བྱང་སེམས། མཁའ་འགྲོ་ཆོས་སྐྱོང་དང་བཅས་པ་ཐམས་ཅད་
འཕགས་པ་ཐུགས་རྗེ་ཆེན་པོའི་ལྷ་ཚོགས་ཀྱི་སྐུའི་རྣམ་པ་མཐའ་ཡས་པ་ནམ་
མཁའི་ཁམས་གང་བ་ལྟ་བུ་སྤྱན་དྲངས་པ་རྣམས། རྒྱ་མཚོ་ལ་ཆར་ཆེན་
པོ་བབས་པ་བཞིན་དུ་རང་གི་ལུས་ལ་སིབ་སིབ་ཐིམ་པས་བྱིན་གྱིས་བརླབས་
པར་གྱུར། ཅེས་མོས་པ་ཤུགས་དྲག་པོ་ལས་མ་གཡེང་བའི་ངང་ནས་ཡེ་ཤེས་འབེབ་སྔགས་
ནི༑ ཨོཾ་མཎི་པདྨེ་ཧཱུྃ་ཧཱུྃ་ཧཨཱ། ཞེས་རང་གི་སྙིང་ཁར་ཐུགས་རྡོ་རྗེ་མི་བསྐྱོད་པའི་ངོ་བོ་
301



དངོས་གཞིའི་ཆོས་སྐོར།
ཧཱུྃ༔ སྤྱི་བོར་སྐུ་རྡོ་རྗེ་རྣམ་སྣང་གི་ངོ་བོ་ མགྲིན་པར་གསུང་རྡོ་རྗེ་འོད་དཔག་མེད་ཀྱི་ངོ་
བོ་ཨཱརྣམས་སྐུལ་བྱེད་ཀྱི་ཛཱི་ཡིག་སྟེ་ཡིག་འབྲུ་བཞི་ཅན་གྱི་ཡེ་ཤེས་འབེབ་སྔགས་བྱེ་ཆུང་དང་
ཡང་ན་འབུམ་བཞིའམ་གཅིག་ཅེས་གཞན་དུ་གསལ་ནཱའང་བསྙེན་ཡིག་འདིར་འབེབ་སྔགས་
ཁྲི་གཅིག་གྲངས་གསོག་མཛད་དགོས་ཞེས་གསུངས། ༈ ཐུན་མཇུག་ཏུ་ཡིག་བརྒྱས་ཆད་
ལྷག་བསྐང་། མཆོད་བསྟོད་མདོར་བསྡུས་བྱ་བ་ནི། རང་གི་ཐུགས་ཀ་ནས་སྤྲོས་པའི་
མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་གུ་རུ་ཨཱརྱ་ལོ་ཀི་ཤྭ་
ར་ས་པཱ་རི་ཝཱ་ར་ཨགྷཾ། པཱཏྱཾ། པུའེ། དྷུཔེ། ཨཱ་ལོ་ཀེ གནྡྷེ། ནེ་ཝིདྱེ།
ཤཔྟ་པྲ་ཏི་ཙྪ་ཧཱུཾ་སྭཱ་ཧཱ། ཞེས་པས་ཕྱི་མཆོད་དང་། ཨོཾ་གུ་རུ་ཨཱརྱ་ལོ་ཀི་ཤྭ་ར་
ས་པཱ་རི་ཝཱ་ར་ཨོཾ་ཨཱཿཧཱུྃ་གིས་ནང་མཆོད་ཕུལ། བསྟོད་པ་བསྡུས་པ་ནི། སྐྱོན་གྱིས་
མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་
རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ།
ཞེས་པས་མཆོད་བསྟོད་མདོར་བསྡུས་བྱ། ༈ གཏོར་མ་འབུལ་བ་ལ། གཏོར་མ་ནང་མཆོད་
ལྟར་བྱིན་གྱིས་བརླབ་པ་ནི། ཨོཾ་བཛྲ་ཨ་མྲྀ་ཏས་བསངས། ཨོཾ་སྭ་བྷ་ཝ་ཤུདྡྷ་སརྦ་
དྷརྨ་སྭ་བྷཱ་ཝ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་པའི་ངང་ལས་མདུན་
དུ་སྐད་ཅིག་གིས་ཐོད་པ་དུམ་བུ་གཅིག་པ་ཕྱི་དཀར་ལ་ནང་དམར་བའི་ནང་
དུ་ཤ་ལྔ་བདུད་རྩི་ལྔས་གང་བ་ཨོཾ་ཨཱཿཧཱུྃ་གིས་མཚན་པ། ཧ་ཧོ་ཧྲིས་ཁ་དོག་
དྲི་རོ་ནུས་པའི་སྐྱོན་ཐམས་ཅད་བཅོམ་ཞིང་དེ་རྣམས་ཞུ་བས་བདུད་རྩིར་གྱུར་
པ༑ ཨོཾ་ཨཱ༔ཧཱུྃ་གིས་རྒྱ་ཆེར་སྤེལ་ཞིང་བྱིན་གྱིས་བརླབས་པར་གྱུར། ཨོཾ་
ཨཱཧཾ། ལན་གསུམ་བརྗོད། གཏོར་མགྲོན་སྤྱན་འདྲེན་པ་ནི། རང་གི་ཐུགས་ཀའི་
302



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ས་བོན་ལས་འོད་ཟེར་འཕྲོས་པས་རང་བཞིན་གྱི་གནས་ནས་འཕགས་པ་སྤྱན་
རས་གཟིགས་དབང་ཕྱུག་ལ་སངས་རྒྱས་དང་བྱང་ཆུབ་སེམས་དཔའི་ཚོགས་
ཀྱིས་བསྐོར་བ་མདུན་གྱི་ནམ་མཁར་སྤྱན་དྲངས། ལྷ་རྣམས་ཀྱི་ལྗགས་རྡོ་
རྗེ་རྩེ་གཅིག་པའི་འོད་ཟེར་གྱིས་སྦུ་གུས་གཏོར་མའི་བཅུད་ཐམས་ཅད་དྲངས་
ཏེ་གསོལ་བར་གྱུར། ཨོཾ་གུ་རུ་ཨཱརྱ་ལོ་ཀི་ཤྭ་ར་ས་པཱ་རི་ཝཱ་ར་ཨི་དཾ་བ་ལོ་
ད་ཁ་ཁ་ཁཱ་ཧི་ཁཱ་ཧི། ཞེས་པ་ལན་བདུན་གྱིས་གཏོར་མ་འབུལ། ཨོཾ་གུ་རུ་ཨཱརྱ་ལོ་
ཀི་ཤྭ་ར་ས་པཱ་རི་ཝཱ་ར་ཨགྷཾ། པཱཏྱཾ། པུཤྲཱི། དྷུཔེ། ཨཱ་ལོ་ཀེ གནྡྷེ། ནི་
ཝིདྱ། ཤཔྟ་པྲ་ཏི་ཙྪ་ཧཱུྃ་སྭཱ་ཧཱ། ཞེས་པས་ཕྱི་མཆོད་འབུལ། ཨོཾ་གུ་རུ་ཨཱརྱ་ལོ་ཀེ་
ཤྭ་ར་ས་པ་རི་ཝཱ་ར་ཨོཾ་ཨཱཿཧཱུྃ་གིས་ནང་མཆོད་ཕུལ། སྐྱོན་གྱིས་མ་གོས་སྐུ་མདོག་
དཀར། །རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་
འགྲོ་ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ།། ཞེས་པས་མཆོད་
བསྟོད་མདོར་བསྡུས། ཐལ་མོ་སྦྱར་བ་དང་བཅས་འདོད་པའི་དོན་སྤྱི་ལ་གསོལ་འདེབས་ནི།
ཇོ་བོ་ཐུགས་རྗེ་ཆེན་པོ་འཕགས་པ་སྤྱན་རས་གཟིགས་ཀྱི་ལྷ་ཚོགས་འཁོར་
དང་བཅས་པ་བདག་ལ་དགོངས་སུ་གསོལ། བདག་དང་ཕ་མ་རིགས་དྲུག་
གི་སེམས་ཅན་རྣམས་ཚེ་རབས་ཀུན་ཏུ་འབྲལ་མེད་རྗེས་སུ་འཛིན་པ་དང་།
དུས་རྟག་ཏུ་དགེ་བའི་བཤེས་གཉེན་མཚན་ཉིད་དང་ལྡན་པ་མཇལ་ཞིང་།
བསམ་སྦྱོར་གཉིས་ཀྱིས་ཚུལ་བཞིན་བསྟེན་ནུས་པར་བྱིན་གྱིས་བརླབ་ཏུ་
གསོལ། དེས་བརྩེ་བས་གདམས་པའི་མན་ངག་ལ་བརྟེན་ནས་བྱང་ཆུབ་
ཀྱི་སེམས་གཉིས་འབྱོངས་པ་དང་། ལམ་ཐུན་མོང་དང་ཐུན་མོང་མ་ཡིན་
---
-
303



དངོས་གཞིའི་ཆོས་སྐོར།
པས་རྒྱུད་སྦྱངས་ཏེ་རྟོགས་པ་ཁྱད་པར་ཅན་སྐྱེས་ཤིང་། མྱུར་དུ་རྗེ་བཙུན་
སྤྱན་རས་གཟིགས་ཀྱི་གོ་འཕང་ཐོབ་པར་བྱིན་གྱིས་བརླབ་ཏུ་གསོལ། ཞེས་
དང་འདོད་དོན་ཁྱད་པར་བ་ལ་གསོལ་བ་འདེབས་པ་ནི། ཁྱད་པར་དུ་ཡང་སྔོན་འཕགས་
པ་སྤྱན་རས་གཟིགས་དབང་ཕྱུག་གིས་བོད་ཁ་བ་གངས་ཅན་གྱི་ལྗོངས་འདི་
ཉིད་གདུལ་བྱའི་ཞིང་ཁམས་སུ་བདག་གིར་བཞེས་ནས་ཐུགས་བསྐྱེད་ཅིང་
དམ་བཅས་ཏེ་སྨོན་ལམ་ཁྱད་པར་ཅན་གང་དང་གང་མཛད་པའི་འབྲས་བུ་
རྣམས་དུས་འདིར་ཡོངས་སུ་སྨིན་པར་འགྱུར་བ། བདག་ཅག་གི་དད་དམ་
དང་རྟེན་འབྲེལ་བསླུ་བ་མེད་པའི་བདེན་པའི་མཐུ་དང་ནུས་པ་ལ་བརྟེན་ནས་
གངས་རིའི་ལྗོངས་འདིར་རྒྱལ་བའི་བསྟན་པ་རིན་པོ་ཆེ་དར་ཞིང་རྒྱས་ལ་
ཡུན་དུ་གནས་པ་དང་། བསྟན་འཛིན་གྱི་སྐྱེས་བུ་དམ་པ་རྣམས་ཀྱི་སྐུ་ཚེ་
བརྟན་ཅིང་མཛད་འཕྲིན་རྒྱས་པ། རིས་སུ་མ་ཆད་པའི་དགེ་འདུན་པའི་སྡེ་
རྣམས་ཐུགས་མཐུན་ཞིང་ཁྲིམས་གཙང་བའི་སྒོ་ནས་ལམ་བསླབ་པ་གསུམ་
གྱི་ཉམས་ལེན་དང་ལུང་སྡེ་སྣོད་གསུམ་གྱི་འཆད་ཉན་སོགས་རྣམ་པར་དཀར་
བའི་ལེགས་མཛད་མཐའ་དག་ཡར་ངོའི་ཟླ་བ་བཞིན་གོང་ནས་གོང་དུ་འཕེལ་
བ༑ འགྲོ་བ་རྣམས་སེམས་མཐུན་ཞིང་རྣམ་དཀར་དགེ་བ་ལ་སྦྱོར་བའི་མཐུས་
སྣོད་བཅུད་ཀྱི་རྒུད་པ་ཐམས་ཅད་ལྷག་མེད་དུ་ཞི་ནས་ཆར་ཆུ་དུས་སུ་འབབ་
ཅིང་ནད་དང་འཁྲུགས་པ་མུ་གེ་མེད་པ། རྒྱལ་ཁྲིམས་ཀྱི་འཇིགས་པ་སོགས་
ཕྱི་ནང་གི་འཇིགས་པའི་ཚོགས་མཐའ་དག་ལས་རྣམ་པར་གྲོལ་ཏེ་སྐྱེ་འགྲོ་
རྣམས་རང་དབང་བདེ་སྐྱིད་ཀྱིས་འཚོ་ཞིང་མཐུན་རྐྱེན་ཚེ་དང་བསོད་ནམས།
304



-
བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
དཔལ་དང་འབྱོར་བ་སོགས་ལེགས་པའི་ཡོན་ཏན་ཐམས་ཅད་གོང་ནས་གོང་
དུ་འཕེལ་ཞིང་རྒྱས་པར་བྱིན་གྱིས་བརླབ་ཏུ་གསོལ། ཞེས་པས་མེ་ཏོག་འདོར་
བ་དང་བཅས་ལན་གསུམ་གྱི་གསོལ་བ་དྲག་ཏུ་བཏབ། སྨོན་ལམ་བསྡུས་པ་ནི། དེ་ལྟར་
བསྒྲུབས་པའི་དགེ་ཚོགས་ཅི་མཆིས་པ། །རང་གཞན་དུས་གསུམ་བསགས་
པའི་དགེ་བ་དང་། །གཅིག་ཏུ་བསྡོམས་པའི་མཐུ་ལས་མཁའ་ཁྱབ་ཀྱི། །འགྲོ་
ཀུན་ཀུན་མཁྱེན་གོ་འཕང་ཐོབ་གྱུར་ཅིག །བདག་ནི་མཐོང་ཐོས་དྲན་དང་
རེག་པ་ཡི། །སྐྱེ་བོ་གཞན་དག་ཆོས་ལ་སྦྱོར་བ་དང་། །ཀུན་ཏུ་དཀོན་མཆོག་
གསུམ་དང་མི་འབྲལ་ཞིང་། །རིན་ཆེན་བྱང་ཆུབ་སེམས་ལ་དབང་ཐོབ་
ཤོག །བདག་གི་མིང་ཙམ་འཛིན་པ་ཐམས་ཅད་ཀྱང་། །མ་རིག་སྐྱེ་འཆིའི་
འཁྲུལ་འཁོར་རྒྱུན་བཅད་དེ། །སྲས་བཅས་རྒྱལ་བའི་རྣམ་ཐར་འཛིན་པ་
ལ༑ །རྨད་དུ་བྱུང་བའི་སྤོབས་པ་ཐོབ་པར་ཤོག །སྙིགས་མའི་རྒུད་པས་
གཙེས་པའི་འགྲོ་བ་ཀུན། །ཕྱི་ནང་འཇིགས་པའི་ཚོགས་ལས་རྣམ་བརྒལ་
ཏེ༑ །དམ་པས་བསྔགས་པའི་སྤྱོད་ལ་གནས་པ་དང་། །ཚེ་རབས་ཀུན་ཏུ་
བྱང་ཆུབ་སེམས་མཆོག་ལ། །བརྩོན་པ་ཆེན་པོས་སློབ་པ་ཉིད་གྱུར་ཅིག།
བདག་ཀྱང་བསྐྱེད་རྫོགས་ཟུང་འབྲེལ་ཏིང་ངེ་འཛིན། །ཟུང་འཇུག་གོ་འཕང་
མྱུར་དུ་ཐོབ་པ་དང་། །ཚེ་ཡི་མཐར་ཡང་བླ་མ་སྤྱན་རས་གཟིགས། །མངོན་
སུམ་བྱོན་ནས་རྗེས་སུ་འཛིན་པར་ཤོག ཅེས་པས་སྨོན་ལམ་བཏབ། ཐུན་དང་
པོའི་མཇུག་འཇོག་ཁར། རང་ཉིད་དཀྱིལ་འཁོར་གྱི་གཙོ་བོ་ལས་མར་མེ་གཅིག་
ལས་གཉིས་ཆད་ཀྱི་ཚུལ་དུ་དཀྱིལ་འཁོར་ཤར་སྒོ་ནས་ཐོན་ཏེ་འགྲོ་བའི་དོན་
305



དངོས་གཞིའི་ཆོས་སྐོར།
དུ་ཞུགས་པར་གྱུར་པར་བསམ་ལ། སྐྱོན་གྱིས་མ་གོས་སྐུ་མདོག་དཀར།།
རྫོགས་སངས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས།།
སྤྱན་རས་གཟིགས་ལ་ཕྱག་འཚལ་ལོ། ཨོཾ་མ་ཎི་པདྨེ་ཧཱུྃ། ཞེས་ཡི་གེ་དྲུག་མ་
འདོན་བཞིན་ཐུན་མཚམས་ཀྱི་ལས་ལ་འཇུག་པའི་བར་གྱིས་ཐུན་དང་པོ་གྲུབ། ༈ ཐུན་
གཉིས་པ་ནི། ཐུན་གཉིས་པ་དང་གསུམ་པ། བཞི་པ་བཅས་པར་སྔོན་འགྲོའི་ཁྲིད་ཆེན་
བཞི་ནས་དཀྱིལ་འཁོར་བསྐྱེད་ཆོག་བར་གསུང་མི་དགོས་ནའང་སྤྱིའི་སྔོན་འགྲོ་ལ་སྐྱབས་འགྲོ་
སེམས་བསྐྱེད་དང་། བློ་སྦྱོང་ཚིག་བརྒྱད་མ། རྟེན་འབྱུང་གི་གོ་བ་གསལ་འདེབས་ཙམ་སྔོན་
དུ་བཏང་ནས་བློ་ལ་ནན་ཏན་དུ་བྱས་ནས་བཅོས་དགོས། བདག་བསྐྱེད་རྒྱས་པ་གོང་ལྟར་རམ།
ཡང་ན། བདག་བསྐྱེད་བསྡུས་ཙམ་བྱེད་འདོད་ན་དངུལ་ཆུའི་གསུང་གི་བདག་བསྐྱེད་འདི་ལྟར།
རང་གི་སྙིང་ཤེལ་སྒོང་དྲི་མ་མེད་པ་ལྟར་སྟོང་སང་འོད་ཀྱི་རང་བཞིན་ཅན་
དུ་གྱུར། ཨོཾ་སྭ་བྷ་ཝ་ཤུདྡྷ་སརྦ་དྷརྨསྭ་བྷ་ཝ་ཤུདྡྷོཉ་ཧཾ། དེའི་ནང་དུ་པཾ་
ལས་པདྨ་དཀར་པོ་འདབ་མ་བརྒྱད་པའི་ལྟེ་བར་ཨཱལས་ཟླ་བའི་དཀྱིལ་
འཁོར་དཀར་བསིལ་ཉ་གང་བ། དེའི་དབུས་སུ་ཡི་གེ་ཧཱི༔དཀར་པོ་རིང་
ཆ་ཚེག་དྲག་དང་བཅས་པ། དེ་ལས་འོད་ཟེར་འཕྲོས་རྒྱལ་བ་སྲས་དང་བཅས་
པ་རྣམས་མཆོད་པས་མཉེས་པར་བྱས། རིགས་དྲུག་བར་དོ་དང་བཅས་
པའི་སྡུག་བསྔལ་རྒྱུ་དང་བཅས་པ་སྦྱངས། ཚུར་འདུས་ཧྲུལ་ཐིམ་པ་ཡོངས་
སུ་གྱུར་པ་ལས་པདྨ་དཀར་པོ་འདབ་མ་དྲུག་པ་ཡུ་བ་དང་བཅས་པའི་ཟེ་འབྲུ་
ལ་ཧཱིས་མཚན་པ། དེ་ལས་འོད་ཟེར་འཕྲོས། རང་གི་སྡིག་སྒྲིབ་ཐམས་
ཅད་སྦྱངས་ནས་ལུས་འོད་ཀྱི་གོང་བུར་གྱུར་པ་པདྨ་ཧཱིདང་བཅས་པ་ལ་ཐིམ་
306



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
པ་ཡོངས་སུ་གྱུར་པ་ལས། རང་ཉིད་འཕགས་པ་སྤྱན་རས་གཟིགས་དབང་
ཕྱུག་སྐུ་མདོག་དཀར་པོ་ཞལ་གཅིག་ཕྱག་བཞི་པ། ཕྱག་དང་པོ་གཉིས་ཐུགས་
ཀར་ཐལ་མོ་སྦྱར་བ། གཡས་འོག་མས་ནོར་བུ་ཆུ་ཤེལ་གྱི་ཕྲེང་བ་འཛིན་
ཅིང་། གཡོན་འོག་མས་པདྨ་དཀར་པོའི་ཡུ་བ་འཛིན་པ། ཞི་འཛུམ་དགྱེས་
པའི་ཉམས་དང་ལྡན་ཞིང་དབུ་སྐྲ་རལ་པའི་ཐོར་ཚུགས་ཅན། མཚན་བཟང་
པོ་སུམ་ཅུ་རྩ་གཉིས་དང་དཔེ་བྱད་བཟང་པོ་བརྒྱད་ཅུས་མཛེས་ཤིང་། དབུ་
རྒྱན། སྙན་རྒྱན། མགུལ་རྒྱན། སེ་མོ་དོ། དོ་ཤལ། ཕྱག་གདུབ། ཞབས་
གདུབ། འོག་པག་སྟེ་རིན་པོ་ཆེའི་རྒྱན་བརྒྱད་ཀྱིས་བརྒྱན་པ། དར་བཟང་
པོའི་སྟོད་གཡོག་དང་སྨད་གཡོག་མཛེས་པར་གསོལ་ཞིང་། དྭངས་གསལ་
འོད་ཀྱི་ཕུང་པོའི་དབུས་ན་ཞབས་གཉིས་རྡོ་རྗེའི་དཀྱིལ་ཀྲུང་གིས་བཞུགས་
པ༑ རང་ཉིད་འཕགས་པ་སྤྱན་རས་གཟིགས་སུ་གསལ་བའི་ཐུགས་ཀར་
ཟླ་བའི་གདན་ལ་ཡེ་ཤེས་སེམས་དཔའ་འཕགས་པ་སྤྱན་རས་གཟིགས་དབང་
ཕྱུག་ཕྱག་བཞི་པ། ཡེ་ཤེས་སེམས་དཔའི་ཐུགས་ཀར་ཟླ་བའི་གདན་ལ་ཏིང་
ངེ་འཛིན་སེམས་དཔའ་ཧཱི༔ཡིག་དཀར་པོའི་མཐའ་སྐོར་དུ་ཡི་གེ་དྲུག་པའི་
སྔགས་ཀྱི་ཕྲེང་བས་བསྐོར་བར་གྱུར། རང་གི་སྤྱི་བོར་ཟླ་བ་ལ་ཨོ་དཀར་
པོ༑ མགྲིན་པར་པདྨ་ལ་ཨཱ༔དམར་པོ། ཐུགས་ཀར་པདྨ་དཀར་པོ་འདབ་
མ་དྲུག་པའི་ལྟེ་བར་ཧཱི༔དཀར་པོ་ཧཱུྃ་སྔོན་པོས་མཚན་པའི་མཐར་འདབ་མ་ ་
དྲུག་ལ་མདུན་ནས་གཡས་སྐོར་དུ་ༀ་མ་ཎི་པདྨེ་ཧཱུྃ་གིས་བསྐོར་བར་གྱུར།
རང་ཉིད་འཕགས་པ་ཐུགས་རྗེ་ཆེན་པོར་གསལ་བའི་ཐུགས་ཀའི་ཧིལས་
307



དངོས་གཞིའི་ཆོས་སྐོར།
འོད་ཟེར་འཕྲོས་པས་རང་བཞིན་གྱི་གནས་ནས་ཡི་དམ་སངས་རྒྱས་བྱང་
སེམས་ཐམས་ཅད་སྤྱན་དྲངས་ཏེ་ཐིམ་པས་རང་ཉིད་ཡི་དམ་ཀུན་འདུས་སུ་
གྱུར། སླར་ཡང་ཐུགས་ཀའི་ཧཱི༔ལས་འོད་ཟེར་འཕྲོས་པས་རྩ་བརྒྱུད་ཀྱི་
བླ་མ་ཐམས་ཅད་སྤྱན་དྲངས། དེ་རྣམས་ཀྱིས་རིན་པོ་ཆེའི་བུམ་པ་ཐོགས་
ཏེ་བདུད་རྩིའི་ཆུ་རྒྱུན་གྱིས་སྤྱི་བོ་ནས་དབང་བསྐུར་བས་ལུས་ཐམས་ཅད་
གང་། དྲི་མ་ཐམས་ཅད་དག ཆུའི་ལྷག་མ་སྤྱི་གཙུག་ཏུ་ལུད་པ་ཡོངས་
སུ་གྱུར་པ་ལས་འོད་དཔག་མེད་ལོངས་སྐུའི་རྣམ་པ་ཅན་གྱིས་དབུ་བརྒྱན་
པ་ལ་དབང་བླ་རྣམས་ཐིམ་པས་རིགས་བདག་བླ་མ་ཀུན་འདུས་སུ་གྱུར། སླར་
ཡང་ཐུགས་ཀའི་ཧཱི༔ལས་འོད་ཟེར་འཕྲོས་པས། གསང་སྔགས་དང་རིག་
སྔགས། གཟུངས་སྔགས་ཐམས་ཅད་སྤྱན་དྲངས་ཏེ་ཐིམ་པས་ཡིག་དྲུག་
སྙིང་པོ་ཀུན་འདུས་སུ་གྱུར། མཆོད་པ་འབུལ་བ་ནི། རང་གི་སྙིང་ག་ནས་སྤྲོས་
པའི་མཆོད་པའི་ལྷ་མོ་རྣམས་ཀྱིས་མཆོད་པར་གྱུར། ཨོཾ་གུ་རུ་ཨཱརྱ་ལོ་ཀེ་
ཤྭ་ར་ས་པཱ་རི་ཝཱ་ར་ཨབྷཾ་ སོགས་ཀྱིས་མཆོད་ལ་ནང་མཆོད་ཀྱང་ཕུལ། སྐྱོན་གྱིས་
མ་གོས་སྐུ་མདོག་དཀར། xx ཞེས་སོགས་ཀྱིས་བསྟོད། བཟླས་དམིགས་ནི། རང་
ཉིད་ཐུགས་རྗེ་ཆེན་པོར་གསལ་བའི་ཐུགས་ཀའི་པདྨ། ཡིག་འབྲུ། སྔགས་
ཕྲེང་དང་། སྐུའི་ཆ་ཐམས་ཅད་ནས་འོད་ཟེར་ཕྱོགས་བཅུར་འཕྲོས། མཁའ་
ཁྱབ་ཀྱི་སེམས་ཅན་ཐམས་ཅད་ལ་ཕོག་པས་སེམས་ཅན་ཐམས་ཅད་ཀྱི་སྡིག་
སྒྲིབ་བག་ཆགས་དང་བཅས་པ་སྦྱངས་ཏེ་དེ་ཐམས་ཅད་འཕགས་པ་ཐུགས་
རྗེ་ཆེན་པོའི་སྐུར་གྱུར་པར་མོས་པ་གཟུགས་སྣང་སྐུ་ཡི་འཁྱེར་སོ། ཡང་འོད་ཟེར་
308



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཕྱོགས་བཅུར་འཕྲོས། སྣོད་ཀྱི་འཇིག་རྟེན་གྱི་ཁམས་ཐམས་ཅད་ལ་ཕོག་
པས་ལས་ཉོན་གྱི་མཐུས་གྲུབ་པའི་མ་དག་པ་ཐམས་ཅད་སྦྱངས། ཐུགས་
རྗེ་ཆེན་པོའི་ཐུགས་གཉིས་སུ་མེད་པའི་ཡེ་ཤེས་རང་སྣང་ལས་གྲུབ་པའི་གཞལ་
ཡས་ཁང་ཤ་སྟག་ཏུ་གྱུར། ཡང་འོད་ཟེར་ཕྱོགས་བཅུར་འཕྲོས། རིགས་
དྲུག་གི་སེམས་ཅད་ཐམས་ཅད་ལ་ཕོག་པས། རིགས་དྲུག་གི་སེམས་ཅན་
ཐམས་ཅད་འཕགས་པ་སྤྱན་རས་གཟིགས་སུ་གྱུར་པ་དེ་ཐམས་ཅད་ཀྱི་ཞལ་
ནས་ཡི་གེ་དྲུག་པའི་གཟུངས་སྔགས་ཀྱི་སྒྲ་རྒྱུན་མར་སྒྲོག་པར་གྱུར་པར་མོས་
པ་སྒྲ་གྲག་གསུང་གི་འཁྱེར་སོ། ཡང་སྤྱི་བོའི་བླ་མ་དང་རང་ཐུགས་རྗེ་ཆེན་པོ།
སྣོད་བཅུད་ཐམས་ཅད་ཐུགས་རྗེ་ཆེན་པོའི་དག་པའི་སྣོད་བཅུད་ཀྱི་རང་བཞིན་
དུ་གསལ་བ་མཐའ་དག་ཆུ་ལ་ལན་ཚུ་བཞག་པ་ལྟར་འོད་ཀྱི་རང་བཞིན་དུ་
ལྟེམ་གྱིས་ཞུ་བའི་སྟོང་པ་མི་དམིགས་པར་གྱུར། སྟོང་པའི་ངང་ལས་སླར་
ཡང་ཆུ་ལས་ཆུ་བུར་རྡོལ་བའི་ཚུལ་གྱིས་ཐུགས་རྗེ་ཆེན་པོའི་དག་པའི་སྣོད་
བཅུད་ཐམས་ཅད་དང་། ཐུགས་ཀའི་པདྨ། ཡིག་འབྲུ་སྔགས་ཕྲེང་དང་
བཅས་པ་སྐད་ཅིག་ལ་གསལ་ལམ་གྱིས་བྱུང་བ་ལས་དཀྱིལ་འཁོར་གྱི་ལྷ་
ཚོགས་སྤྲོས། འཕགས་པ་མཆོད། འགྲོ་བའི་དོན་བྱས། རླུང་ནང་དུ་འཇུག་
པ་དང་ལྷན་ཅིག་ཏུ་ཐུགས་ཀའི་སྔགས་ཕྲེང་ས་བོན་དང་བཅས་པ་ལ་སྡུད་
པའི་སྤྲོ་བ་དང་བསྡུས་པའི་མཛད་པ་ཅན་དུ་གྱུར་པར་མོས་པ་ནི་དྲན་རྟོག་ཐུགས་
ཀྱི་འཁྱེར་སོ་སྟེ་འཁྱེར་སོ་གསུམ་དང་ཀུན་འདུས་གསུམ་ལས་དམིགས་པ་མ་ཡོལ་བའི་ངང་
ནས། ཨོཾ་མ་ཎི་པདྨེ་ཧཱུྃ། ཞེས་ཡི་གེ་དྲུག་མ་བརྒྱ་སྟོང་ཁྲི་སོགས་ཐུན་འདིའི་སྐབས་ཀྱི་
309



དངོས་གཞིའི་ཆོས་སྐོར།
བསྙེན་པ་གྲངས་གསོག་གྲུབ་པའི་མཇུག་ཏུ་ཡིག་བརྒྱས་ཆད་ལྷག་བསྐང་། མཆོད་བསྟོད་མདོར་
བསྡུས། གཏོར་འབུལ་དང་དེའི་མཆོད་གཏོར་མདོར་བསྡུས་དང་འདོད་དོན་གསོལ་འདེབས།
མཇུག་ཏུ་བསྔོ་སྨོན་མདོར་བསྡུས་དང་སྐྱོན་གྱིས་མ་གོས་བར་ཐུན་དང་པོ་བཞིན་བྱ། ༈ ཐུན་
གསུམ་པ་ནི། བདག་བསྐྱེད་ནས་བཟླས་པ། ཡིག་བརྒྱ། མཆོད་བསྟོད། གཏོར་འབུལ་
དང་དེའི་མཆོད་བསྟོད་མདོར་བསྡུས། གཏོར་འབུལ། འདོད་དོན་གསོལ་བ་འདེབས་པའི་
བར་ཐུན་གཉིས་པ་བཞིན་བཏང་། ༈ མཚམས་འདིར་རྒྱུན་དུའམ་ཡང་ན་ཡར་ངོ་དང་མར་
ངོའི་ཚེས་བཅུར་དམ་ཚིག་ཉམས་ཆག་སྐོང་བའི་ཆེད་དུ་ཚོགས་མཆོད་འབུལ་བ་ལ། ཐོག་
མར་གནས་དང་ཡོ་བྱད་ནང་མཆོད་ལྟར་བྱིན་གྱིས་བརླབ་པ་ནི། བཛྲ་ཨ་མྲྀ་ཏས་བསངས།
ཨོཾ་སྭ་བྷ་ཝཱ་ཤུདྡྷ་སརྦ་དྷརྨ་སྭ་བྷཱ་ཝཱ་ཤུདྡྷོཉཧཾ། སྟོང་པ་ཉིད་དུ་གྱུར། སྟོང་
པའི་ངང་ལས་མདུན་དུ་སྐད་ཅིག་གིས་ཐོད་པ་དུམ་བུ་གཅིག་པ་ཕྱི་དཀར་
ལ་ནང་དམར་བའི་ནང་དུ་ཤ་ལྔ་བདུད་རྩི་ལྔས་གང་བ་ཨོཾ་ཨཱཿཧཱུྃ་གིས་མཚན་
པར་གྱུར། ཧ་ཧོ་ཧཱིས་ཁ་དོག་དྲི་རོ་ནུས་པའི་སྐྱོན་ཐམ་ཅད་བཅོམ་ཞིང་
དེ་རྣམས་ཞུ་བའི་བདུད་རྩིར་གྱུར་པ་ཨོཾ་ཨཱཿཧཱུྃ་གིས་རྒྱ་ཆེར་སྤེལ་ཞིང་བྱིན་
གྱིས་བརླབས་པར་གྱུར། ཨོཾ་ཨཱཿཧཱུྃ་གསུམ་གྱིས་ནང་མཆོད་ལྟར་བྱིན་གྱིས་བརླབས་
ལ༑ ཧཱུྃ འགྱུར་མེད་བདེ་སྟོང་ཟུང་འཇུག་ཡེ་ཤེས་ཀྱི་རྣམ་རོལ། །ཧཱུཾ་ཡིག་
ལས་བྱུང་ངོ་མཚར་ཐར་ཆེན་གྱི་ཕོ་བྲང་། །གྲུ་བཞི་སྒོ་བཞི་རྒྱན་དང་རྟ་
བབས་ཀྱིས་མཛེས་ཤིང་། །མཚན་ཉིད་ཀུན་རྫོགས་ཀུན་བཟང་མཆོད་སྤྲིན་
གྱིས་གང་བ། །བཅུད་རྣམས་རྗེས་ཆགས་བདེ་ཆེན་ཡེ་ཤེས་ཀྱི་དཔལ་ལ།།
འདོད་རྒུར་སྤྱོད་པའི་ལྷ་དང་ལྷ་མོ་ཡི་རང་བཞིན། །མཛེས་པའི་གར་བསྒྱུར་
310



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
སྙན་པའི་གླུ་དབྱངས་དང་ལྡན་པས། །ཕྱི་ནང་མེད་པར་ཡོངས་སུ་གང་བ་
རུ་གྱུར་ཅིག ཅེས་པས་བྱིན་གྱིས་བརླབས། མཆོད་ཡུལ་སྤྱན་འདྲེན་ནི། དྷཱི༔ ཀུན་
སྣང་ཆོས་ཀྱི་རི་མོ་སྒྲིབ་བྱེད་ཀྱི་མུན་ཚོགས། །ཀུན་ཁྱབ་ཡེ་ཤེས་འོད་རླབས་
འཛུམ་པ་ཡིས་སངས་ཏེ། །ཀུན་གཟིགས་ཡེ་ཤེས་མཆོག་ལྡན་རྩ་བརྒྱུད་
ཀྱི་བླ་མ། །ཀུན་བཟང་ཚོགས་ཀྱི་མགྲོན་དུ་སྐད་ཅིག་ལ་གཤེགས་ཤིག །སྐྱེ་
འཆི་རབ་སྤངས་རྟག་བརྟན་ཡེ་ཤེས་ཀྱི་རང་གཟུགས། །ནམ་ཡང་འགྱུར་
མེད་སྐུ་བཞི་ལྷུན་གྲུབ་ཀྱི་སངས་རྒྱས། །ཞི་ཁྲོ་རབ་འབྱམས་རྒྱལ་བའི་དཀྱིལ་
འཁོར་དུ་ཤར་བ། །ཡིད་ལྟར་མྱུར་བའི་ཤུགས་ཀྱི་གནས་མཆོག་འདིར་
སྤྱོན་ཅིག །བརྩེ་ཆེན་སྙིང་རྗེ་ཉག་ཕྲན་འཕྲུལ་འཁོར་གྱི་མཚོན་ཆས། །སྲིད་
ཞིའི་སྡུག་བསྔལ་འབོད་སྒྲོགས་འདི་དབྱིངས་སུ་བསྒྲལ་ཏེ། །རིགས་དྲུག་
འགྲོ་ཚོགས་སི་ཏ་བདེ་སྐྱིད་ཀྱིས་སྐྱོངས་མཛོད། །དགའ་བྱེད་པད་དཀར་
འཆང་བ་གནས་མཆོག་འདིར་སྤྱོན་ཅིག །བསླུ་མེད་མཆོག་གསུམ་དཔའ་
བོ་མཁའ་འགྲོ་དང་ཆོས་སྐྱོང་། །ཕྱོགས་བདག་ཞིང་སྐྱོང་ལྷ་ཀླུ་སྡེ་བརྒྱད་
དང་འབྱུང་པོ། །མཁའ་ཁྱབ་ཕ་མ་རིགས་དྲུག་སེམས་ཅན་དང་བཅས་པ།།
མ་ལུས་ཚོགས་ཀྱི་མགོན་དུ་སྐད་ཅིག་ལ་གཤེགས་ཤིག ཨོཾ་ཨཱཿགུ་རུ་ཨཱརྱ་
ལོ་ཀི་ཤྭ་ར་ས་བཱ་རི་ཝ་ར་ཨེ་ཧྱ་ཧི་བཛྲ་ས་མ་ཡ་ཛ༔ཛཔདྨ་ཀ་མ་ལ་ཡེ་ཧཱུཾ།
དེ་ནས་ཚོགས་དངོས་གཞི་འབུལ་བ་ནི། ཧཱུྃ སྟོང་གསུམ་ཁྱོན་ལྟར་རབ་ཡངས་
བདེ་སྐྱོང་གི་སྣོད་མཆོག །བདེ་ཆེན་དམ་རྫས་བདུད་རྩིའི་ཚོགས་མཆོད་
ཀྱིས་གང་བ། །ལྷུན་གྲུབ་སྐུ་བཞིའི་བདག་ཉིད་དྲིན་ཅན་གྱི་བླ་མ། །བརྒྱུད་
311



དངོས་གཞིའི་ཆོས་སྐོར།
ལྡན་མཁས་གྲུབ་སྐྱེས་མཆོག་རིམ་བྱོན་ལ་འབུལ་ལོ། །དགྱེས་བཞིན་བཞེས་
ཏེ་དལ་འབྱོར་རྟེན་བཟང་གི་གྲུ་གཟིངས། །སེམས་བསྐྱེད་ཚོགས་གཉིས་
བ་དན་དཀར་པོ་ཡིས་བསྐྱོད་དེ། །སྐུ་གསུམ་རིན་ཆེན་གླིང་མཆོག་བདེ་བླག་
ཏུ་བགྲོད་ནས། །མཁའ་མཉམ་འགྲོ་ཀུན་འདྲེན་ནུས་བྱིན་རླབས་ཀྱིས་སྐྱོང་
ཤིག ཧཱུྃ སྟོང་གསུམ་ཁྱོན་ལྟར་རབ་ཡངས་བདེ་སྐྱོང་གི་སྣོད་མཆོག། བདེ་
ཆེན་དམ་རྫས་བདུད་རྩིའི་ཚོགས་མཆོད་ཀྱིས་གང་བ། །འདོད་རྒུའི་དངོས་
གྲུབ་ཆར་འབེབས་ཡིད་བཞིན་གྱི་ནོར་བུ། །ཕྱག་ན་པད་དཀར་འཆང་བའི་
དཀྱིལ་འཁོར་ལ་འབུལ་ལོ། །དགྱེས་བཞིན་བཞེས་ཏེ་དགའ་ཆེན་དཔལ་
ལྡན་གྱི་གསང་སྔགས། །བླ་མེད་རྡོ་རྗེ་ཐེག་པའི་རིམ་གཉིས་ལ་བརྟེན་ནས།།
མཐར་ཐུག་ལོངས་སྤྱོད་རྫོགས་སྐུ་རིགས་ཀུན་གྱི་ཁྱབ་བདག །རྡོ་རྗེ་འཆང་
ཆེན་འགྲུབ་པའི་བྱིན་རླབས་ཀྱིས་སྐྱོངས་ཤིག བྷཾ སྟོང་གསུམ་ཁྱོན་ལྟར་
རབ་ཡངས་བདེ་སྐྱོང་གི་སྣོད་མཆོག །བདེ་ཆེན་དམ་རྫས་བདུད་རྩིའི་ཚོགས་
མཆོད་ཀྱིས་གང་བ། །སྟོབས་བཅུ་མངའ་བའི་གསང་གསུམ་སྒྱུ་འཕྲུལ་ལས་
བྱུང་བའི། །རྒྱུད་སྡེ་རྣམ་བཞིའི་དཀྱིལ་འཁོར་ལྷ་ཚོགས་ལ་འབུལ་ལོ།།
དགྱེས་བཞིན་བཞེས་ཏེ་འགྲོ་རྒྱུད་དད་གུས་ཀྱི་ཞིང་ས། །དབང་བཞིའི་ཆུ་
བོས་བརླན་ལྡན་སྐུ་བཞི་ཡི་ས་བོན། །དམ་སྡོམ་དྲོད་ཀྱིས་བསྐྱངས་ཏེ་རིམ་
གཉིས་ཀྱི་འབྲས་བཟང་། །གེགས་མེད་མྱུར་དུ་སྨིན་པའི་བྱིན་རླབས་ཀྱིས་
སྐྱོངས་ཤིག ཧཾ༔ སྟོང་གསུམ་ཁྱོན་ལྟར་རབ་ཡངས་བདེ་སྐྱོང་གི་སྣོད་མཆོག།
བདེ་ཆེན་དམ་རྫས་བདུད་རྩིའི་ཚོགས་མཆོད་ཀྱིས་གང་བ། །གནས་གསུམ་
-
-
312



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
དཔའ་བོ་མཁའ་འགྲོ་བསྟན་སྲུང་གི་ཚོགས་དང་། །ཕྱོགས་བདག་ཞིང་སྐྱོང་
དྲེགས་པ་སྡེ་བརྒྱད་ལ་འབུལ་ལོ། །དགྱེས་བཞིན་བཞེས་ཏེ་གསང་ཆེན་ཐེག་
པ་ཡི་ཡང་སྙིང་། །རིམ་གཉིས་སྤྱོད་དང་བཅས་ལ་སློབ་པ་ཡི་སྐབས་སུ།།
ཕྱི་ནང་གསང་བའི་འགལ་རྐྱེན་བར་ཆད་ཀུན་ཞི་ཞིང་། །མཐུན་རྐྱེན་མ་
ལུས་འགྲུབ་པའི་སྡོངས་གྲོགས་ཀུན་མཛོད་ཅིག ཧཱུྃ སྟོང་གསུམ་ཁྱོན་ལྟར་
རབ་ཡངས་བདེ་སྐྱོང་གི་སྣོད་མཆོག །བདེ་ཆེན་དམ་རྫས་བདུད་རྩིའི་ཚོགས་
མཆོད་ཀྱིས་གང་བ། །རིང་ནས་དྲིན་གྱིས་བསྐྱངས་པ་རིགས་དྲུག་གི་སེམས་
ཅན། །སྙིང་རྗེའི་མགྲོན་དུ་གྱུར་པ་ཐམས་ཅད་ལ་འབུལ་ལོ། །དགྱེས་བཞིན་
བཞེས་ཏེ་འཁོར་བ་དུག་ཅན་གྱི་རྒྱ་མཚོར། །ལས་ཉོན་ཆུ་སྲིན་གྱིས་གཅེས་
འགྲོ་དྲུག་གི་སེམས་ཅན། །ཕྱག་ན་པད་དཀར་འཆང་བས་དུས་དྲུག་ཏུ་
བསྐྱངས་ནས། །གནས་སྐབས་མཐར་ཐུག་བདེ་ལ་སྤྱོད་པ་རུ་གྱུར་ཅིག ཨོ་
ཨགུ་རུ་ཨཱརྱ་ལོ་ཀི་ཤྭ་ར་ས་པཱ་རི་ཝ་ར་ག་ན་ཙཀྲ་ཁཱ་ཧི། པཉྩ་ཨ་མྲྀ་ཏ་ཁཱ་
ཧི༑ ཞེས་བརྗོད་དེ་ཚོགས་ཕུད་འབུལ། དེ་ནས་ཚོགས་རྫས་རྣམས་ཤ་ལྔ་དང་བདུད་རྩི་ལྔའི་
རང་བཞིན་གྱི་བསྲེག་རྫས་སུ་མོས་ནས་ནང་གི་སྦྱིན་སྲེག་གི་ཚུལ་དུ་ལོངས་སྤྱད་དེ་ཚིམ་པར་
རོལ། དེ་ནས་ཚོགས་ལྷག་བསྡུས་ཏེ་ནང་མཆོད་ལྟར་བྱིན་གྱིས་བརླབ་པ་ནི། ཨོཾ་བཛྲ་ཨ་
མྲྀ་ཏས་བསངས། ཨོཾ་སྭ་བྷ་ཝཱ་ཤུདྡྷ་སརྦ་དྷརྨ་སྭ་བྷ་ཝ་ཤུདྡྷོ་ཉཧཾ། སྟོང་པ་
ཉིད་དུ་གྱུར། སྟོང་པའི་ངང་ལས་མདུན་དུ་སྐད་ཅིག་གིས་ཐོད་པ་དུམ་བུ་
གཅིག་པ་ཕྱི་དཀར་ལ་ནང་དམར་བའི་ནང་དུ་ཤ་ལྔ་བདུད་རྩི་ལྔས་གང་བ་
ཨོཾ་ཨཱ༔ཧཱུྃ་གིས་མཚན་པར་གྱུར། ཧ་ཧོ་ཧིས་ཁ་དོག་དྲི་རོ་ནུས་པའི་སྐྱོན་
313



དངོས་གཞིའི་ཆོས་སྐོར།
ཐམས་ཅད་བཅོམ་ཞིང་དེ་རྣམས་ཞུ་བའི་བདུད་རྩིར་གྱུར། ཨོཾ་ཨཱཿཧཱུྃ་གིས་
རྒྱ་ཆེར་སྤེལ་ཞིང་བྱིན་གྱིས་བརླབས་པར་གྱུར། ཨོཾ་ཨཱཿཧཱུྃ། ལན་གསུམ་
གྱིས་བྱིན་བརླབས། སྤྱན་འདྲེན་པ་ནི། རང་ཉིད་ལྷར་གསལ་ཐུགས་ཀའི་འོད་
ཟེར་གྱི་ལྕགས་ཀྱུས། །ཕྱོགས་བཅུའི་གནས་ཡུལ་དུར་ཁྲོད་བརྒྱད་སོགས་
སུ་བཞུགས་པའི། །ཞིང་སྐྱོང་ཤ་ཟ་སྡེ་བརྒྱད་ལྷག་མ་ལ་དབང་རྣམས། །སྤྱན་
དྲངས་སྐད་ཅིག་ཉིད་ལ་རང་མདུན་དུ་བཞུགས་ཤིག ཨ་ཀ་རོ་མུ་ཁཾ་སརྦ་
དྷརྨ་ཎི། ཨདྱ་ནུད་པན་ཏོད་ཏ། ན་མཿསརྦ་ཏ་ཐཱ་ག་ཏ། ཨ་ཝ་ལོ་ཀི་ཏེ་
ཨོཾ་སམ་བྷ་ར་སམ་བྷ་ར་ཧཱུཾ། ལན་གསུམ་གྱིས་བསྔོས་ཏེ་ཚོགས་ལྷག་འབུལ་བ་ནི། ཧཱུྃ
སྟོང་གསུམ་ཁྱོན་ལྟར་རབ་ཡངས་བདེ་སྐྱོང་གི་སྣོད་མཆོག །བདེ་ཆེན་དམ་
རྫས་བདུད་རྩིའི་ཚོགས་མཆོད་ཀྱིས་གང་བ། །ཕྱོགས་བཅུའི་གནས་ཡུལ་
རྒྱུ་བའི་ཞིང་སྐྱོང་དང་སྡེ་བརྒྱད། །སྒྲུབ་ལ་མ་ལྟར་བྱམས་ཤིང་སྲིང་ལྟར་
དུ་དུང་ནས། །ལས་བཞིའི་འཕྲིན་ལས་སྒྲུབ་པ་ཐམས་ཅད་ལ་འབུལ་ལོ།།
དགྱེས་བཞིན་བཞེས་ཏེ་སྒྲུབ་མཆོག་རྣལ་འབྱོར་པ་བདག་གིས། །དམ་ཆོས་
སྒྲུབ་པའི་ནད་གདོན་བར་ཆད་ཀུན་ཞི་ཞིང་། །མཐུན་རྐྱེན་བསམ་རྒུ་འབད་
མེད་ལྷུན་གྲུབ་ཏུ་མཛོད་ཅིག །རྣལ་འབྱོར་བདག་ཅག་འཁོར་བཅས་ལ།།
ནད་མེད་ཚེ་དང་དབང་ཕྱུག་དང་། །དཔལ་དང་གྲགས་དང་སྐལ་བ་བཟང་།།
ལོངས་སྤྱོད་རྒྱ་ཆེན་ཀུན་ཐོབ་ཅིང་། །ཞི་དང་རྒྱས་ལ་སོགས་པ་ཡི། །ལས་
ཀྱི་དངོས་གྲུབ་བདག་ལ་སྩོལ། །སྲུང་མས་རྟག་ཏུ་གྲོགས་མཛོད་ཅིག །དུས་
མིན་འཆི་དང་ནད་རྣམས་དང་། །གདོན་དང་བགེགས་རྣམས་ཞི་བ་དང་།།
314



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །འཇིག་
རྟེན་བདེ་ཞིང་ལོ་ལེགས་དང་། །འབྲུ་རྣམས་རྒྱས་ཤིང་ཆོས་འཕེལ་
དང་། །བདེ་ལེགས་ཐམས་ཅད་འབྱུང་བ་དང་། །ཡིད་ལ་འདོད་པ་ཀུན་
འགྲུབ་ཤོག ཅེས་ཚོགས་ལྷག་རྣམས་གཙང་སར་དོར་ནས། སྐད་ཅིག་གིས་ཚོགས་
མགྲོན་རྣམས་རང་གནས་སུ་གཤེགས་པར་གྱུར། སྦྱིན་པ་རྒྱ་ཆེན་གྱུར་པ་
འདི་ཡི་མཐུས། །འགྲོ་བའི་དོན་དུ་རང་བྱུང་སངས་རྒྱས་ནས། །སྔོན་གྱི་
རྒྱལ་བ་རྣམས་ཀྱིས་མ་བསྒྲལ་བ། སྐྱེ་རྒུའི་ཚོགས་རྣམས་སྦྱིན་པས་གྲོལ་
གྱུར་ཅིག ཅེས་པའི་ཚོགས་མཆོད་འབུལ། ༈ ཉིན་ལྟར་ཐུན་གསུམ་པའི་མཇུག་ཏུ།
མགོན་པོ་ཕྱག་དྲུག་པར་མཆོད་བསྟོད་འབུལ་དགོས་པས་རྗེ་ངག་དབང་བྱམས་པས་མཛད་པ་
རྡོ་རྗེ་འཆང་ལུང་རིགས་རྒྱ་མཚོས་ཁ་སྐོང་གནང་བའི་གཏོར་ཆོག་ལས་སྤྱན་འདྲེན་པ་ནི། ཧཱུྃ།
སྙིང་རྗེའི་རང་གཟུགས་མཧཱ་ཀཱ་ལ་ནི། །གཏུམ་པོ་ཕྱག་དྲུག་གསང་ཡུམ་
རེ་མ་ཏི། །ལས་བྱེད་ཤན་པ་གནོད་སྦྱིན་ཆེན་པོ་བཞི། །གཙང་རིས་དཔལ་
མགོན་བདུན་ཅུ་རྩ་ལྔ་བཅས། །ཤར་ལྷོ་བསིལ་བའི་ཚལ་གྱི་དུར་ཁྲོད་ནས།།
དད་པའི་དབང་གིས་ཆུ་ནང་ཟླ་གཟུགས་བཞིན། །གནས་འདིར་གཤེགས་
ལ་མཆོད་གཏོར་དགྱེས་པར་བཞེས། །རྣལ་འབྱོར་འདོད་པའི་ཆོས་ལྡན་
འཕྲིན་ལས་སྒྲུབས། ཨོཾ་ཤྲཱི་མཧཱ་ཀཱ་ལ་ཡ་ས་པཱ་རི་ཝཱ་ར་ཨགྷཾ་ནས་ཤཔྟའི་བར་
གྱིས་མཆོད། སྔགས་དེ་ལ་འབྲུ་གསུམ་བཏགས་པས་ནང་མཆོད་འབུལ། ཆོས་དབྱིངས་
ངང་ལས་མ་གཡོས་ཀྱང་། །མ་རུང་ཀུན་འདུལ་ཁྲོས་པའི་སྐུ། །བསྟན་
པའི་རུ་ཏྲ་འཇོམས་མཛད་པའི། །ནག་པོ་ཆེ་ལ་ཕྱག་འཚལ་བསྟོད། ཅེས་
315



དངོས་གཞིའི་ཆོས་སྐོར།
པས་མཆོད་བསྟོད་མདོར་བསྡུས་བྱ། ཡིག་བརྒྱ་ཅི་འགྲོ། བཤགས་པ་ནི། ཧཱུཾ། བདག་
ཅག་མ་རིག་འཁྲུལ་པའི་དབང་གྱུར་ཏེ། །བླ་མ་མགོན་པོ་འཁོར་དང་བཅས་
རྣམས་ཀྱི། །ཐུགས་དང་འགལ་བའི་ཉེས་པ་ཅི་བགྱིས་པ། །སྤྲོས་བྲལ་ཆོས་
ཀྱི་དབྱིངས་སུ་བཤགས་པར་བགྱི། ཞེས་པ་ལན་གསུམ་དང་བསྐང་བ་མདོར་བསྡུས་
པ་ནི། ཧཱུྃ། བདེ་སྟོང་ཏིང་འཛིན་རྣམ་རོལ་ལས་བྱུང་བའི། །རབ་འབྱམས་
མཆོད་པའི་སྤྲིན་གྱིས་ལྷ་ལམ་གང་། །ཕྱི་ནང་ཉེར་སྤྱོད་འདོད་ཡོན་རྣམ་
པ་ལྔ། །དམར་ཆེན་གཏོར་མ་ཚོགས་ཀྱི་འཁོར་ལོ་དང་། །མཐུན་རྫས་
སྤྱན་གཟིགས་ཕྱག་རྒྱ་རྣམ་ལྔ་སོགས། །ཕྱི་ནང་གསང་རྟེན་མ་ཚང་མེད་
པ་དང་། །བླ་མ་མགོན་པོ་དབྱེར་མེད་ངེས་རྙེད་པའི། །མོས་གུས་གདུང་
ཤུགས་བླ་མེད་རྟེན་མཆོག་འདིས། །མྱུར་མཛད་མགོན་པོ་འཁོར་བཅས་
ཐུགས་དམ་བསྐང་། །ཐུགས་དམ་བསྐངས་ཤིང་ཉམས་ཆག་གསོས་གྱུར་
ནས། །ཕྱི་ནང་འགལ་རྐྱེན་བར་ཆད་ཀུན་སེལ་ཞིང་། །མཐུན་རྐྱེན་དངོས་
གྲུབ་མ་ལུས་བསྩལ་དུ་གསོལ། བཟླས་པ་ནི། མགོན་པོའི་ཐུགས་ཀར་ཉི་སྟེང་
ས་བོན་མཐར། །བཟླ་བྱའི་སྔགས་ཀྱི་ཕྲེང་བས་བསྐོར་བར་གྱུར། །རང་
ཉིད་ལྷར་གསལ་ཐུགས་ཀའི་ས་བོན་ལས། །འོད་འཕྲོས་མགོན་པོ་འཁོར་
བཅས་ཐུགས་ཀར་ཕོག །ཐུགས་དམ་རྒྱུད་བསྐུལ་ཞི་རྒྱས་དབང་དྲག་སོགས།།
གང་བཅོལ་ལས་རྣམས་ཐོགས་མེད་སྒྲུབ་པར་གྱུར། སྙིང་པོ་ནི། ཨོཾ་བཛྲ་
མཧཱ་ཀཱ་ལ་ཀྵི་ཀྵེ་ཏྲ་བིགྷཱ་བི་ནཱ་ཡ་ཀ་ཧཱུྃ་ཧཱུྃ་ཕཊ་ཕཊ་སྭཱ་ཧཱ། ཞེས་གྲངས་གསོགས།
རྩ་སྔགས་ནི། ཨོཾ་ཤྲཱི་མཧཱ་ཀཱ་ལ་ཤཱ་ས་ན་ཨུ་པ་ཧ་རི་ཎི། ཨེ་ཥ་ཨ་པཉྩི་མ་ཀ་
316



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ལོ༑ ཨ་ཡཾ་ཨི་དཾ་རཏྣ་ཏྲ་ཡ། ཨ་པ་ཀ་རཱི་ཎཾ། ཡ་ཏི་པྲ་ཏི་ཛྙཱ། སྨ་ར་སི།
ཏ་ད་ཨི་དཾ་དུཏྟཾ། ཁ་ཁ་ཁཱ་ཧི་ཁཱ་ཧི། མཱ་ར་མཱ་ར། གྲིབྷ་གྲིནྡྷ། བྷནྡྷ་བྷནྡྷ།
ཧ་ན་ཧ་ན། ད་ཧ་ད་ཧ། པ་ཙ་པ་ཙ། དི་ན་མེ་ཀེ་ན་མཱ་ར་ཡ་ཧཱུྃ་ཧཱུྃ་ཕཊ་
ཕཊ་སྭཱ་ཧཱ། ལྷ་མོའི་སྔགས་ནི། བྷྱོ༔ མ་མོ་ནག་མོ་བེཏ་ལི་སེན་དྷ་ཀུ་ལུ་ཀུ་ལུ་
མཧཱ་བ་ལིཾ་ཏ་ཁ་ཁ་ཁཱ་ཧི་ཁཱ་ཧི། ཞེས་དང་འཁོར་རྣམས་ནི། ཨོཾ་ཀྵེ་ཊ་པཱ་ལ་བིགྷཱན་
ཧཱུྃ་ཕཊ། ༀ་ཛི་ན་མི་ཏྲ་ཝ་ཤཾ་ཀུ་རུ་ཧཱུྃ་ཕཊ། ཨོཾ་ཊཀྐི་རཱ་ཛ་ས་མ་ཡ་བྷྱཧཾ་
ཕཊ། ༀ་དུ་ཡཀ་ཛམཧཱ་ཀཱ་ལ་ཏྲཀྵ་ད་ཧཱུྃ་ཕཊ། ཡིག་བརྒྱ་བརྗོད། ཨོཾ་ཨཱཿཧཱུྃ།
ལན་གསུམ་གྱིས་གཏོར་མ་བྱིན་གྱིས་བརླབས་ལ། མགོན་པོ་འཁོར་དང་བཅས་པའི་
ལྗགས་རྡོ་རྗེའི་འོད་ཟེར་གྱི་སྦུ་གུས་གཏོར་མའི་བཅུད་ཐམས་ཅད་དྲངས་ཏེ་
གསོལ་བར་གྱུར། ཨོཾ་ཤྲཱི་མཧཱ་ཀཱ་ལ་ས་པཱ་རི་ཝ་ར་ཨི་དཾ་བ་ལིཾ་ཏ་ཁ་ཁ་ཁཱ་
ཧི་ཁཱ་ཧི། ཞེས་པ་ལན་གསུམ་མམ་བདུན་གྱིས་གཏོར་མ་ཕུལ། ཨོཾ་ཤྲཱི་མཧཱ་ཀཱ་ལ་ས་
པཱ་རི་ཝ་ར་ཨགྷཾ་སོགས་ཀྱིས་མཆོད། ནང་མཆོད་འབུལ། བསྟོད་པ་ནི། ཧཱུྃ། མྱུར་
མཛད་སྤྱན་རས་གཟིགས་ལ་ཕྱག་འཚལ་ལོ། ཞབས་གདུབ་དང་བཅས་
བི་ནཱ་ཡ་ཀ་མནན། །ནག་པོ་ཆེན་པོ་སྟག་གི་ཤམ་ཐབས་ཅན། །ཕྱག་དྲུག་
སྦྲུལ་གྱི་རྒྱན་གྱིས་རྣམ་པར་བརྒྱན། །གཡས་པས་གྲི་གུག་བར་པས་འཕྲེང་
བ་འཛིན། །ཐ་མས་ཌ་མ་རུ་ནི་དྲག་ཏུ་འཁྲོལ། །གཡོན་པས་ཐོད་པ་དང་
ནི་མདུང་རྩེ་གསུམ། །དེ་བཞིན་ཞགས་པ་བཟུང་ནས་འཆིང་བར་བྱེད། །དྲག་
པོའི་ཞལ་ནི་མཆེ་བ་རྣམ་པར་གཙིགས། །སྤྱན་གསུམ་དྲག་པོ་དབུ་སྐྲ་གྱེན་
དུ་འབར། །དཔྲལ་བར་སིནྡྷཱ་ར་ཡིས་ལེགས་པར་བྱུགས། །སྤྱི་བོར་མི་
317



དངོས་གཞིའི་ཆོས་སྐོར།
བསྐྱོད་རྒྱལ་པོའི་རྒྱས་བཏབ་བརྟན། །ཁྲག་འཛག་མི་མགོ་ལྔ་བཅུའི་དོ་ཤལ་
ཅན། །རིན་ཆེན་ཐོད་སྐམ་ལྔ་ཡིས་དབུ་ལ་བརྒྱན། །ཤིང་ལས་བྱོན་ནས་
གཏོར་མ་ལེན་མཛད་པའི། །དཔལ་ལྡན་ཕྱག་དྲུག་པ་ལ་ཕྱག་འཚལ་བསྟོད།།
སངས་རྒྱས་བསྟན་པ་གཉན་པོ་བསྲུང་བ་དང་། །དཀོན་མཆོག་དབུ་འཕང་
གཉན་པོ་བསྟོད་པ་དང་། །བདག་ཅག་དཔོན་སློབ་འཁོར་དང་བཅས་རྣམས་
ཀྱི༑ །རྐྱེན་ངན་བར་ཆད་ཐམས་ཅད་ཞི་བ་དང་། །ཅི་འདོད་དངོས་གྲུབ་
མྱུར་དུ་བསྩལ་དུ་གསོལ། །བླ་མ་མགོན་པོ་དབྱེར་མེད་ལ། །བདག་ནི་
གུས་པས་སྐྱབས་སུ་མཆི། །བདག་གིས་སེམས་ཅན་ཐམས་ཅད་ཀྱི། །ཉོན་
མོངས་མ་ལུས་སེལ་བར་ཤོག །མགོན་པོ་བླ་མ་དབྱེར་མེད་ལ། །བདག་
ནི་གུས་པས་སྐྱབས་སུ་མཆི། །བདག་གིས་སེམས་ཅད་ཐམས་ཅད་ཀྱི། །བར་
གཅོད་མ་ལུས་སེལ་བར་ཤོག །དགེ་བ་འདི་ཡིས་ཚེ་རབས་ཀུན་ཏུ་བདག།
རྒྱལ་བའི་དམ་ཆོས་མ་ལུས་འཛིན་པ་དང་། །དེ་ཡི་འགལ་རྐྱེན་སེལ་ཞིང་
མཐུན་རྐྱེན་ཀུན། །མྱུར་མཛད་མགོན་པོས་གཡེལ་མེད་བསྒྲུབ་གྱུར་ཅིག
ཅེས་དང་། ཧཱུྃ། ཉི་མའི་གཉེན་གྱི་བསྟན་སྲུང་ཀུན་གྱི་གཙོ། །ཡེ་ཤེས་མགོན་
པོ་ཕྱག་དྲུག་ཡབ་ཡུམ་དང་། །ཀྵེ་ཏྲ་པ་ལ་ལ་སོགས་གནོད་སྦྱིན་བཞི། །བཀའ་
སྡོད་དམ་ཅན་རྒྱ་མཚོའི་དམག་ཚོགས་རྣམས། །འགྲོ་ཀུན་བུ་བཞིན་སྙིང་
ནས་གཅེས་འཛིན་ཅིང་། །ཞིང་བཅུ་ཚང་བའི་དགྲ་བོའི་གཤེད་མ་རུ། །རྔམས་
བརྗོད་དུས་མཐའི་བྱིན་ཟ་ལྟར་འབར་ཞིང་། །ཅི་ཡང་འཆར་བའི་ཆོ་འཕྲུལ་
སྟོན་ལ་བསྟོད། །བླ་མ་ཁྱོད་ཡིན་ཤེས་རྒྱུད་བྱིན་གྱིས་རློབས། །ཡི་དམ་
-
-
318



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཁྱོད་ཡིན་དངོས་གྲུབ་མ་ལུས་སྩོལ། །མཁའ་འགྲོ་ཁྱོད་ཡིན་ཁམས་གསུམ་
དབང་དུ་སྡུས། །ཆོས་སྐྱོང་ཁྱོད་ཡིན་ལས་བཞིའི་འཕྲིན་ལས་སྒྲུབས། །འདི་
དང་ཕྱི་མ་བར་དོའི་གནས་ཀུན་ཏུ། །མྱུར་མཛད་བླ་མ་མགོན་པོས་རྗེས་
བཟུང་ནས། །ཕྱི་ནང་གསང་བའི་བར་ཆད་ཀུན་ཞི་ཞིང་། །དོན་གཉིས་
ལྷུན་གྱིས་འགྲུབ་པར་མཛད་དུ་གསོལ། ཞེས་དང་། ༈ རྗེ་བློ་བཟང་འཕྲིན་ལས་
ཚང་གིས་མཛད་པའི་བླ་མ་མགོན་པོ་དབྱེར་མེད་ཀྱི་གསོལ་འདེབས་བྱིན་རླབས་འགུག་པའི་
ཕོ་ཉ་ཞེས་བྱ་བ། བགྲང་ཡས་ཞིང་གི་རྒྱལ་བ་མ་ལུས་པའི། །དམིགས་མེད་
སྙིང་རྗེའི་རང་གཟུགས་སྤྱན་རས་གཟིགས། །དྲལ་ཤུལ་གར་གྱིས་འགྲོ་བའི་
མགོན་མཛད་པ། །མྱུར་མཛད་མཧཱ་ཀཱ་ལས་བདག་སྐྱོངས་ཤིག །དྲན་པ་
ཙམ་གྱིས་བདུད་སྡེའི་དཔུང་འཇོམས་ཤིང་། །ཅི་འདོད་དངོས་གྲུབ་ཆར་
འབེབས་དབང་གི་རྒྱལ། །ནམ་ཡང་མི་བསླུ་མཚུངས་མེད་གཏན་གྱི་སྐྱབས།།
ཐུགས་རྗེའི་གཏེར་ཆེན་ཉིད་ལས་གཞན་ན་གང་། །དེ་ཕྱིར་མགོན་ཁྱོད་སྐྱབས་
སུ་བསྟེན་པ་བདག །སྙིང་ནས་མི་ཕྱེད་དད་པས་གསོལ་འདེབས་ན། །འབྲལ་
མེད་སྙིང་གི་པདྨོར་རྟག་རོལ་ཅིང་། །བྱིན་རླབས་ཐུགས་རྗེས་བུ་བཞིན་སྲུང་
ཞིང་སྐྱོངས། །སྲིད་པའི་ཕུན་ཚོགས་བཙན་དུག་རོ་བརྒྱ་པ། །ཅི་ཙམ་སྤྱད་
ཀྱང་ངོམས་མེད་སྡུག་བསྔལ་སྒོ། །ལས་ཉོན་དབང་གྱུར་འཁོར་བའི་བཙོན་
རྭ་ལས། །ཞེན་ལོག་ཐར་འདོད་སྐྱེ་བར་བྱིན་གྱིས་རློབས། །རང་དང་འདྲ་
བར་མཐའ་མེད་སྲིད་མཚོ་རུ། །སྡུག་བསྔལ་གསུམ་གྱིས་ཉམ་ཐག་མ་རྒན་
རྣམས། །གཏན་བདེར་འགོད་ཕྱིར་བྱང་ཆུབ་དོན་གཉེར་བའི། །རིན་ཆེན་
319



དངོས་གཞིའི་ཆོས་སྐོར།
སེམས་ཀྱིས་བདག་རྒྱུད་ཕྱུག་པར་མཛོད། །སྲིད་པའི་རྩ་བ་གཅོད་བྱེད་ཟབ་
མོའི་ལམ། །སྟོང་དང་རྟེན་འབྱུང་གྲོགས་སུ་འཆར་བའི་ཚུལ། །ཀླུ་སྒྲུབ་
དགོངས་ཟབ་ཐལ་འགྱུར་ལྟ་བའི་གནད། །འཁྲུལ་མེད་ཇི་བཞིན་རྟོགས་
པར་བྱིན་གྱིས་རློབས། །ཐུན་མོང་ལམ་བཟང་གསུམ་གྱིས་གཞི་བཟུང་སྟེ།།
གསང་ཆེན་ཐེག་པའི་སྨིན་གྲོལ་ཟབ་ལམ་གྱིས། །ཚེ་གཅིག་ཉིད་ལ་ཟུང་
འཇུག་སར་བགྲོད་དེ། །མཐའ་ཀླས་འགྲོ་དོན་བགྱིད་པར་བྱིན་གྱིས་རློབས།།
གལ་ཏེ་ཚེ་འདིར་ལམ་སྣ་མ་ཟིན་པར། །འདི་སྣང་འགགས་ཚེ་བར་དོའི་
འཕྲང་རིང་དུ། །འཁྲུལ་སྣང་གཤིན་རྗེའི་འཇིགས་པས་ཉམ་ཐག་ཚེ། །ཐུགས་
རྗེས་གཟིགས་ཤིག་མྱུར་མཛད་ལྷག་པའི་ལྷ། །མདོར་ན་དམ་ཆོས་སྒྲུབ་
པའི་སྲུང་མའི་གཙོ། །འཇིགས་རུང་བར་དོའི་འཕྲང་ལས་སྒྲོལ་བའི་མགོན།།
བཟོད་དཀའ་ངན་འགྲོའི་འཇིགས་ལས་སྐྱོབ་པའི་སྐྱབས། །ཁྱོད་ལས་གཞན་
ན་མེད་དོ་བརྩེ་བས་དགོངས། །དེང་ནས་ཚེ་རབས་ཕྲེང་བ་ཐམས་ཅད་དུ།།
ཐུགས་རྗེའི་བདག་ཉིད་བླ་མ་མགོན་པོ་ཡིས། །ནམ་ཡང་མི་འབྲལ་བདག་
གི་མགོན་མཛད་དེ། །མཆོག་ཐུན་དངོས་གྲུབ་ཆར་དུ་བསྙིལ་བར་མཛོད།།
གང་གི་བཀའ་བཞིན་བསྟན་དང་བསྟན་འཛིན་ཀུན། །སྐྱོང་བའི་མཐུ་ལྡན་
མ་ཅིག་གནོད་སྦྱིན་བཞི། །དམ་ཅན་འཁོར་ཚོགས་རྒྱ་མཚོར་བཅས་པས་
ཀྱང་། །འཕྲིན་ལས་རྣམ་བཞིས་སྡོངས་གྲོགས་གཡེལ་མེད་མཛོད། ཅེས་
དང་། བླ་མ་མགོན་པོ་དབྱེར་མེད་ལ། །བདག་ནི་གུས་པས་སྐྱབས་སུ་མཆི།།
བདག་གིས་སེམས་ཅན་ཐམས་ཅད་ཀྱི། །ཉོན་མོངས་མ་ལུས་སེལ་བར་
320



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཤོག །མགོན་པོ་བླ་མ་དབྱེར་མེད་ལ། །བདག་ནི x x།བདག་
གིསx xབར་གཅོད་མ་ལུས་སེལ་བར་ཤོག བླ་མགོན་དབྱེར་མེད་ཀྱི་གསོལ་འདེབས་
ལན་གསུམ། དགེ་བ་འདི་ཡིས་ཚེ་རབས་ཐམས་ཅད་དུ། །རྒྱལ་བའི་དམ་
ཆོས་མ་ལུས་འཛིན་པ་དང་། །དེ་ཡི་འགལ་རྐྱེན་སེལ་ཞིང་མཐུན་རྐྱེན་ཀུན།།
མྱུར་མཛད་བླ་མ་མགོན་པོས་གཡེལ་མེད་སྒྲུབ་གྱུར་ཅིག ཅེས་པས་འཕྲིན་ལས་
བཅོལ། ༈ གཏོར་འབུལ་ནི། རྗེ་བློ་བཟང་འཕྲིན་ལས་ཚང་གི་གསུང་ཆོས་སྲུང་རྒྱ་མཚོའི་
གཏོར་འབུལ་འཕྲིན་ལས་ལྷུན་འགྲུབ་ཅེས་བྱ་བ། ཧཾ། ལྷུན་འགྲུབ་བདེ་སྟོང་རོལ་
པའི་ཟློས་གར་ལས། །ཕྱི་ནང་བདུད་དཔུང་མཐར་བྱེད་མཆོག་ཐུན་གྱི།།
དངོས་གྲུབ་ཆར་འབེབས་བླ་མ་ཡི་དམ་ལྷ། །གཤིན་རྗེའི་གཤེད་པོ་དགྱེས་
པའི་གར་གྱིས་གཤེགས། །བཀའ་སྡོད་བསྟན་སྲུང་ཕྱག་དྲུག་ནག་པོ་ཆེ།།
ཆོས་ཀྱི་རྒྱལ་པོ་རྣམ་མང་ཐོས་པའི་སྲས། །མཧཱ་ཀཱ་ལ་གུར་མགོན་ལྕམ་དྲལ་
དང་། །སྟོབས་འཕྲོག་དབང་པོ་དཔལ་ལྡན་རེ་མ་ཏི། །དགྲ་ལྷའི་རྒྱལ་པོ་
སྲོག་བདག་བེ་ཧ་ར། །སྐུ་ལྔ་གསང་ཡུམ་འཕྲུལ་བློན་རུ་འདྲེན་བཅས། །དམ་
ཅན་སྲུང་མའི་གཙོ་བོ་མ་ལུས་པ། །ཐོགས་མེད་འདིར་གཤེགས་བརྟན་པར་
བཞུགས་སུ་གསོལ། །དངོས་སུ་བཤམས་དང་བདེ་སྟོང་རྣམ་འཁྲུལ་ལས།།
འོངས་པའི་སྤྱན་གཟིགས་མཆོད་སྤྲིན་མཁའ་ལམ་ཁྱབ། །སྔགས་རྒྱས་བྱིན་
བརླབས་འདོད་དགུའི་རང་བཞིན་གྱི། །དམ་རྫས་ཤ་ཁྲག་དམར་གྱི་གཏོར་
མའི་ཚོགས། །བླ་མ་ཡི་དམ་སྲུང་མའི་དབང་པོ་རྣམས། །རྨད་བྱུང་དགྱེས་
པ་བསྐྱེད་ཕྱིར་འབུལ་ལགས་ན། །དགྱེས་དགུར་རོལ་ལ་རྩ་བརྒྱུད་བླ་མ་
321



དངོས་གཞིའི་ཆོས་སྐོར།
ཡི༑ །དམ་ཚིག་ཉེར་དགོངས་བཅོལ་བའི་འཕྲིན་ལས་མཛོད། །ས་གསུམ་
ཐར་འདོད་བུང་བའི་ཉེར་འཚོའི་གཞི། །བློ་བཟང་བསྟན་པའི་ཡང་སྙིང་
པདྨོའི་ཚལ། །ལྔ་བདོའི་རྒུད་པའི་གྲང་རེག་ལས་རྒྱལ་ཏེ། །བཤད་སྒྲུབ་
འདབ་ཕྲེང་འབུམ་དུ་བཞད་པར་མཛོད། །བསྟན་འཛིན་སྐྱེས་མཆོག་ཡོངས་
ཀྱི་སྐུ་ཚེ་སྲིངས། །དགེ་འདུན་འདུས་པའི་ཚོགས་རྣམས་བུ་བཞིན་སྐྱོངས།།
སྐྱབས་གསོལ་བདག་ཅག་ཉིན་མཚན་དུས་དྲུག་ཏུ། །ཐུགས་རྗེའི་སྤྱན་གྱིས་
མ་གཡེལ་རྟག་པར་སྲུངས། །ཕྱི་ནང་རྐྱེན་ངན་བར་ཆད་དགྲ་ལ་སྦྱར། །སྡེ་
བརྒྱད་གདུག་རྩུབ་ཆོ་འཕྲུལ་དྲོད་གཏོང་ཟློག །ཚེ་བསོད་ལུང་རྟོགས་ཆོས་
སྲིད་སྡེ་བཞིའི་དཔལ། །དབྱར་གྱི་ཆུ་གཏེར་ཇི་བཞིན་རྒྱས་པར་མཛོད།།
ཁམས་གསུམ་ཕྱ་གཡང་ཕུན་ཚོགས་དབང་སྡུད་ཅིང་། །ནག་ཕྱོགས་དགྲ་
བགེགས་ཐབས་ཀྱིས་འདུལ་བ་སོགས། །རྣོ་མྱུར་མཐུ་སྟོབས་འཕྲིན་ལས་
དཔུང་བསྐྱེད་ལ། །གསོལ་མཆོད་རེ་བའི་འབྲས་བུ་མཆིས་པར་མཛོད།།
མདོར་ན་དུས་ཀུན་ལུས་དང་གྲིབ་མ་བཞིན། །འབྲལ་མེད་སྲུང་སྐྱོབ་འཕྲིན་
ལས་འོད་སྟོང་གིས། །གང་བསམ་ཆོས་སྲིད་མོས་དོན་འདབ་བརྒྱའི་ཚལ།།
ཀུན་ནས་བཞད་པའི་དགའ་སྟོན་རྟག་འཆར་མཛོད། །ཡངས་པའི་རྒྱལ་
ཁམས་ཀུན་ཏུ་སྣོད་བཅུད་ཀྱི། །མི་བཟད་རྒུད་པའི་སྨག་རུམ་ཉེར་སངས་
ཏེ༑ །བདེ་སྐྱིད་རྫོགས་ལྡན་གསར་པའི་སྣང་བ་ཡིས། །ཕྱོགས་བཅུར་ཁྱབ་
པའི་བཀྲ་ཤིས་དེང་འདིར་སྩོལ།། ཅེས་དང་། ཆོས་སྐྱོང་གཞན་རྣམས་ཀྱི་གཏོར་
འབུལ་དང་། གསེར་སྐྱེམས། འཕྲིན་བཅོལ་སོགས་འདོན་པར་འདོད་ཚེ་མཚམས་འདིར་
322



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
གནང་ན་འཇུག་པ་བདེ། མཇུག་ཏུ་ཀིརྟི་ཚང་གི་ཐུན་མོང་མ་ཡིན་པའི་བསྟན་སྲུང་སྲོག་བདག་
རྡོ་རྗེ་དཔའ་བོ་རྩལ་གྱི་གཏོར་འབུལ་ནི། ཧཱི སྤྱན་རས་གཟིགས་དབང་རྩ་བརྒྱུད་
བླ་མ་ཡི། །བཀའ་བཞིན་བསྟན་དང་བསྟན་འཛིན་སྐྱོང་བའི་ལྷ། །སྟོབས་
ལྡན་རྒྱལ་ཆེན་རྡོ་རྗེ་དཔའ་བོ་རྩལ། །འཁོར་བཅས་མ་ཐོགས་དམ་ཚིག་
དབང་གིས་གཤེགས། །ཟག་མེད་བདེ་སྟོང་བདུད་རྩིའི་རང་བཞིན་གྱིས།།
དམ་རྫས་མཆོད་གཏོར་སྤྱན་གཟིགས་འདོད་དགུའི་སྤྲིན། །དབང་པོ་དྲུག་
ལ་རྨད་བྱུང་བདེ་སྟེར་བ། །འབུལ་ལོ་དགྱེས་པར་རོལ་ལ་འཕྲིན་ལས་སྒྲུབས།།
བླ་མ་ལྷ་ཡི་དམ་ཚིག་རྡོ་རྗེའི་ཕྲེང་། །མིག་འཛིན་རྒྱན་དུ་ཆོངས་ལ་ཕྱི་ནང་
གི༑ །བར་ཆད་ཀུན་སོལ་ཆོས་སྲིད་ལེགས་ཚོགས་སྤེལ། །རྣལ་འབྱོར་
བསམ་པའི་དོན་ཀུན་འགྲུབ་པར་མཛོད། ཆོས་སྲུང་སྤྱི་ལ་འཕྲིན་ལས་བཅོལ་བ་ནི།
ཧཾ༔ བདག་གིས་རིང་ནས་བསྟེན་ཅིང་མཆོད་པ་ཡི། །མཐུ་ལྡན་ཆོས་སྐྱོང་
སྲུང་མ་ཁྱེད་རྣམས་ཀྱིས། །དེང་ནས་བཟུང་སྟེ་བྱང་ཆུབ་སྙིང་པོའི་བར།།
འབྲལ་མེད་བདག་གི་མགོན་དང་སྐྱབས་མཛོད་ལ། །འགལ་རྐྱེན་བར་ཆད་
མ་ལུས་སེལ་བ་དང་། །དམ་ཆོས་སྒྲུབ་པའི་མཐུན་རྐྱེན་མ་ལུས་པ། །འབད་
རྩོལ་མེད་པར་ལྷུན་གྱིས་འགྲུབ་པར་མཛོད། །གནོད་བྱེད་དགྲ་བགེགས་
མ་ལུས་ཚར་གཅོད་མཛོད། །དགྲ་ལྷ་ཆེན་པོ་ཁྱེད་རྣམས་ཀུན། །བསྟེན་
པའི་ཚེ་ན་སྙིང་མ་རིང་། །སྐུལ་བའི་ཚེ་ན་བང་མ་བུལ། །ཟད་པའི་ཚེ་ན་མཐུ་
མ་ཆུང་། །རྣལ་འབྱོར་བདག་ཅག་དཔོན་སློབ་ལ། །སྡང་ཞིང་གདུག་པའི་
སེམས་ལྡན་པའི། །གནོད་བྱེད་དགྲ་བགེགས་མ་ལུས་པ། །ལོ་དང་ཟླ་བར་
323



དངོས་གཞིའི་ཆོས་སྐོར།
མ་བཞག་པར། །ལྟས་ངན་མཚན་མ་སྣ་ཚོགས་པས། །ད་ལྟ་ཉིད་དུ་ཐལ་
བར་རློག །བདག་གིས་བཅོལ་བའི་ལས་འདི་ནི། །མ་ཐོགས་མྱུར་དུ་འགྲུབ་
པར་མཛོད། ཅེས་དང་། ༈ མཁའ་འགྲོའི་སྤྱི་གཏོར་ནི། ཕོ། རང་གི་ཐུགས་
ཀར་ཉི་མའི་གདན་ལ་གནས་པའི་ཧཱུྃ་ཡིག་ལས་འཕྲོས་པའི་འོད་ཟེར་གྱིས་
དུར་ཁྲོད་བརྒྱད་ན་གནས་པའི་ཕྱོགས་སྐྱོང་དང་ཞིང་སྐྱོང་ལ་སོགས་པ་ཐམས་
ཅད་སྤྱན་དྲངས་ཏེ། ཕྱོགས་མཚམས་བརྒྱད་དུ་འཁོད་པ་སྐད་ཅིག་གིས་
འོད་གསལ་དུ་བཅུག་པ་ལས། བདེ་མཆོག་གི་ལྷ་ཡབ་ཡུམ་གྱི་སྐུར་བཞེངས་
པའི་མགྲོན་རྣམས་ཀྱི་ལྗགས་ལ་ཧཾ་དཀར་པོ་ལས་བྱུང་བའི་རྡོ་རྗེ་རྩེ་གསུམ་
པ་དཀར་པོ་ནས་འབྲུ་ཙམ་འཁོད་པའི་རྡོ་རྗེའི་འོད་ཟེར་གྱི་སྦུ་གུས་དྲངས་
ནས་གསོལ་བར་གྱུར། ཨོཾ་ཁ་ཁ་ཁཱ་ཧི་ཁཱ་ཧི། སརྦ་ཡཀྵ། རཀྵས། བྷུ་ཏ།
པྲ་ཏ། པི་ཤཱ་ཙ། ཨུདྨ་ད། ཨ་པསྨཱར། བཛྲ་ཌཱ་ཀ ཌཱ་ཀི་ཏྱཱ་ད་ཡ། ཨི་མཾ་
བ་ལོ་གྲིབྷཱ་ཏུ། ས་མ་ཡ་རཀྵནྟུ། མཱ་མ་སརྦ་སིདྡྷི་མྨེ་པྲ་ཡ་ཙྪནྟུ། ཡ་ཐེ་པཾ།
ཡ་ཐེཐཾ། བྷུ་ཛ་ཐ། བི་པ་ཐ། ཛི་གྷ་ཐ། མཱ་ཏི་ཀྲ་མ་ཐ། མ་མ་སརྦ་ཀརྟ་
ཡ༑ སད་སུ་ཁཾ་བི་ཤུདྡྷ་ཡེ། ས་ཧ་ཡི་ཀ་བྷ་བནྟུ། ཧཱུཾ་ཧཱུཾ་ཕཊ་ཕཊ་སྭཱ་ཧཱ།
ཞེས་ལན་གཉིས། ཨོཾ་ཤྲཱི་ཧེ་རུ་ཀ་ལ་པཱ་རི་ཝཱ་ར་ཨགྷཾ། བཱཏྱཾ། བཛྲ་པུཐེ། དཱི་
པེ༑ གནྡྷེ། ནི་ཝི་ཏྱཱ། ཤཔྟ་ཨཱཿཧཱུྃ་སྭཱ་ཧཱ། ཞེས་པས་མཆོད། ཕྱོགས་སྐྱོང་དང་
ཞིང་སྐྱོང་དང་ཀླུ་ལ་སོགས་པ་རྣམས་ཀྱི་ཞལ་དུ་ཨོཾ་ཨཱཿཧཱུྃ། ཞེས་པས་ནང་མཆོད་
འབུལ། ལྷ་ཡི་ཚོགས་རྣམས་མ་ལུས་དང་། །ཀླུ་ཡི་ཚོགས་རྣམས་མ་ལུས་
དང་། །གནོད་སྦྱིན་ཚོགས་རྣམས་མ་ལུས་དང་། །སྲིན་པོའི་ཚོགས་རྣམས་
324



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
མ་ལུས་དང་། །འབྱུང་པོའི་ཚོགས་རྣམས་མ་ལུས་དང་། །ཡི་དྭགས་ཚོགས་
རྣམས་མ་ལུས་དང་། །ཤ་ཟའི་ཚོགས་རྣམས་མ་ལུས་དང་། །སྨྱོ་བྱེད་ཚོགས་
རྣམས་མ་ལུས་དང་། །བརྗེད་བྱེད་ཚོགས་རྣམས་མ་ལུས་དང་། །མཁའ་
འགྲོའི་ཚོགས་རྣམས་མ་ལུས་དང་། །མ་མོའི་ཚོགས་རྣམས་མ་ལུས་དང་།།
མ་ལུས་པ་ནི་ཐམས་ཅད་དག །འདིར་གཤེགས་བདག་ལ་དགོངས་སུ་
གསོལ། །བསྟན་པ་བསྲུང་དང་འགྲོ་བའི་དོན་མཛད་ཕྱིར། །ཐུགས་དམ་
བཅས་ཤིང་ཞལ་གྱིས་འཆེས་པ་རྣམས། །དཔལ་ཆེན་བཀའ་སྡོད་ཡིད་ལྟར་
མགྱོགས་པ་ཡི། །འཇིགས་པའི་གཟུགས་ཅན་དྲག་གཏུམ་མི་བཟད་པ།།
གདུག་པ་འདུལ་མཛད་ནག་པོའི་ཕྱོགས་རྣམས་འཇོམས། །རྣལ་འབྱོར་
ལས་ལ་འབྲས་བུ་སྟེར་མཛད་ཅིང་། །མཐུ་སྟོབས་བྱིན་རླབས་བསམ་གྱིས་
མི་ཁྱབ་པའི། །གནོད་སྦྱིན་ཚོགས་སོགས་བརྒྱད་ལ་ཕྱག་འཚལ་ལོ། །སྡེ་
བརྒྱད་བཙུན་མོ་སྲས་དང་གཡོག་བཅས་པས། །དངོས་གྲུབ་ཀུན་གྱི་བཀའ་
དྲིན་བདག་ལ་སྩོལ། །རྣལ་འབྱོར་བདག་ཅག་འཁོར་བཅས་ལ། །ནད་
མེད་ཚེ་དང་དབང་ཕྱུག་དང༌། །དཔལ་དང་གྲགས་དང་སྐལ་བ་བཟང་།།
ལོངས་སྤྱོད་རྒྱ་ཆེན་ཀུན་ཐོབ་ཅིང་། །ཞི་དང་རྒྱས་ལ་སོགས་པ་ཡི། །ལས་
ཀྱི་དངོས་གྲུབ་བདག་ལ་སྩོལ། །སྲུང་མས་རྟག་ཏུ་གྲོགས་མཛོད་ཅིག །དུས་
མིན་འཆི་དང་ནད་རྣམས་དང་། །གདོན་དང་བགེགས་རྣམས་ཞི་བ་དང་།།
རྨི་ལམ་ངན་དང་མཚན་མ་ངན། །བྱ་བྱེད་ངན་པ་མེད་པར་མཛོད། །འཇིག་
རྟེན་བདེ་ཞིང་ལོ་ལེགས་དང་། །འབྲུ་རྣམས་རྒྱས་ཤིང་ཆོས་འཕེལ་
325



-----
དངོས་གཞིའི་ཆོས་སྐོར།
དང་། །བདེ་ལེགས་ཐམས་ཅད་འབྱུང་བ་དང་། །ཡིད་ལ་འདོད་པ་ཀུན་
འགྲུབ་ཤོག ཅེས་དང་། ༈ གཞི་བདག་གཏོར་མ་སྟེ་ཡུལ་ལྷ་གཞི་བདག་ལ་གཏོར་མ་
འབུལ་བ་ནི། ཨོཾ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུཾ་ཕཊ། ཨོཾ་སྭ་བྷཱ་ཝ་ཤུདྡྷ་
སརྦ་དྷརྨཱ་སྭབྷཱ་ཝ་ཤུདྡྷོཉ་ཧཾ། སྟོང་པ་ཉིད་དུ་གྱུར། སྟོང་པའི་ངང་ལས་
ཨོཾ་ལས་རིན་པོ་ཆེའི་སྣོད་ཡངས་ཤིང་རྒྱ་ཆེ་བ་རྣམས་ཀྱི་ནང་དུ་ཨོཾ་འོད་དུ་
ཞུ་བ་ལས་བྱུང་བའི་གཏོར་མ་དཀར་གསུམ་མངར་གསུམ་ཟག་པ་མེད་པའི་
ཡེ་ཤེས་ཀྱི་བདུད་རྩིའི་རྒྱ་མཚོ་ཆེན་པོར་གྱུར། ཨོཾ་ཨཱཿཧཱུྃ། ལན་གསུམ། ན་
མསརྦ་ཏ་ཐཱ་ག་ཏཱ་ཨ་ཝ་ལོ་ཀི་ཏེ་ཨོཾ་སཾ་བྷ་ར་སཾ་བྷ་ར་ཧཱུཾ། ལན་གསུམ། དེ་
བཞིན་གཤེགས་པ་རིན་ཆེན་མང་ལ་ཕྱག་འཚལ་ལོ། དེ་བཞིན་གཤེགས་
པ་གཟུགས་མཛེས་དམ་པ་ལ་ཕྱག་འཚལ་ལོ། དེ་བཞིན་གཤེགས་པ་སྐུ་
འབྱམས་ཀླས་ལ་ཕྱག་འཚལ་ལོ། དེ་བཞིན་གཤེགས་པ་འཇིགས་པ་ཐམས་
ཅད་དང་བྲལ་བ་ལ་ཕྱག་འཚལ་ལོ། ཕུན་ཚོགས་འདོད་ཡོན་ལྔ་དང་ལྡན་
པའི་བདུད་རྩིའི་རྒྱ་མཚོའི་གཏོར་མ་འདི་ཉིད། ས་བདག་སའི་ལྷ་མོ། འཛམ་
གླིང་སྐྱོང་བ་སྤྱི་དང་། ཁྱད་པར་བོད་ཁམས་སྐྱོང་བའི་བསྟན་མ་བཅུ་གཉིས།
ཡུལ་ལྷ་གཞི་བདག སྟོད་མངའ་རིས་སྐོར་གསུམ། སྨད་མདོ་ཁམས་སྒང་
དྲུག བར་དབུས་གཙང་རུ་བཞི། ས་ཕྱོགས། ཡུལ་རིགས། དགོན་
གནས་འདི་ཉིད་ལ་གནས་པའི་གཞི་བདག་དཀར་ཕྱོགས་ལ་མངོན་པར་
དགའ་བ་རྣམས་ལ་འབུལ་ལོ། བདག་ཅག་དཔོན་སློབ་འཁོར་དང་བཅས་
པ་རྣམས་ཀྱི་འགལ་རྐྱེན་སེལ་ལ་མཐུན་རྐྱེན་སྒྲུབས། བསམ་པའི་དོན་རྣམས་
326



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཡིད་བཞིན་དུ་འགྲུབ་པར་མཛད་དུ་གསོལ། བདག་གི་བསམ་པའི་སྟོབས་
དང་ནི། །དེ་བཞིན་གཤེགས་པའི་བྱིན་སྟོབས་དང་། །ཆོས་ཀྱི་དབྱིངས་
ཀྱི་སྟོབས་རྣམས་ཀྱིས། །དོན་རྣམས་གང་དག་བསམ་པ་ཀུན། །དེ་དག་
ཐམས་ཅད་ཅི་རིགས་པར། །ཐོགས་པ་མེད་པར་འབྱུང་གྱུར་ཅིག ཅེས་
པས་འཕྲིན་ལས་བཅོལ་ལ། སྨོན་ལམ་བསྡུས་པ་ནི། དེ་ལྟར་སྒྲུབ་པའི་དགེ་ཚོགས་
ཅི་མཆིས་པ། །རང་གཞན་དུས་གསུམ་བསགས་པའི་དགེ་བ་དང་། །གཅིག་
ཏུ་བསྡོམས་པའི་x x x ཞེས་སོགས་ནས་སྐྱོན་གྱིས་མ་གོས་བར་ཐུན་དང་པོ་བཞིན་བྱ།
༈ ཐུན་བཞི་པའམ་ཐུན་ཐ་མ་ནི། ཐུན་བཞི་པ་བདག་བསྐྱེད་ནས་བཟུང་བཟླས་དམིགས་
ཀྱི་བར་དང་། ཡིག་བརྒྱ། མཆོད་བསྟོད་མདོར་བསྡུས། གཏོར་མ་འབུལ་བ་དང་དེའི་མཆོད་
བསྟོད། འདོད་དོན་གསོལ་བ་འདེབས་པ། སྨོན་ལམ་མདོར་བསྡུས་བར་ཐུན་གཉིས་པ་བཞིན་
དང་། འདོད་པའི་དོན་དུ་གསོལ་བ་འདེབས་པ་རྒྱས་པ་ནི། མཐོང་ཐོས་དྲན་རེག་ཐམས་
ཅད་རྗེས་འཛིན་ཅིང་། །མཚན་ཙམ་རྣ་བའི་ལམ་དུ་ཐོས་པས་ཀྱང་།།
འཇིགས་དང་ཉེར་འཚེ་ཀུན་ལས་སྐྱོབ་མཛད་པ། །མགོན་པོ་སྤྱན་རས་
གཟིགས་ལ་གསོལ་བ་འདེབས། །ལམ་གྱི་འཇུག་སྒོ་སྐྱབས་འགྲོ་སེམས་བསྐྱེད་
དང་། །ཚོགས་བསགས་སྒྲིབ་སྦྱོང་བླ་མའི་རྣལ་འབྱོར་ཏེ། །སྔོན་འགྲོའི་
ཆོས་སྐོར་ཁྲིད་ཆེན་རྣམ་བཞི་ཡིས། །གུས་སེམས་ལས་སུ་རུང་བ་བྱིན་གྱིས་
རློབས། །འཁྱེར་སོ་གསུམ་གྱི་ལམ་ལས་ལེགས་འོང་བའི།། དྲན་པ་གཅིག་
པའི་བསྐྱེད་རིམ་མཐར་ཕྱིན་ནས། །སྣང་བ་ཐམས་ཅད་གཟུགས་སྐུར་ཡོངས་
རྫོགས་ཏེ། །གྲུབ་ཆེན་བརྒྱད་སོགས་དངོས་གྲུབ་བསྩལ་དུ་གསོལ། །མ་
327



---
དངོས་གཞིའི་ཆོས་སྐོར།
བཅོས་གསུམ་གྱི་ལམ་ལས་ལེགས་འོང་བའི། །ཞི་ལྷག་ཟུང་དུ་འབྲེལ་བ་
མཐར་ཕྱིན་ནས། །སྣང་བ་ཐམས་ཅད་ཆོས་སྐུར་ཡོངས་རྫོགས་ཏེ། །ཕྱག་
རྒྱ་ཆེན་པོའི་དངོས་གྲུབ་བསྩལ་དུ་གསོལ།། འཁྱེར་སོ་གསུམ་གྱི་ལྷ་ཡི་ང་
རྒྱལ་གྱིས། །སྦྱང་སྤེལ་བསྒྱུར་བའི་ཟས་སོགས་བྱིན་བརླབས་ནས། །རོལ་
པ་གསུམ་གྱིས་ཅི་བདེར་ལོངས་སྤྱོད་པའི། །རྣལ་འབྱོར་རྣམ་གསུམ་ཐོབ་
པར་བྱིན་གྱིས་རློབས། །ལྷ་དང་ཨ་ཝ་དྷུ་ཏི་གསལ་བར་བལྟ། །སྤྱི་བོར་
བླ་མ་ཡི་དམ་སྙིང་གར་ལྷ། །བླ་མས་རྒྱས་བཏབ་ལྷ་ལ་གསལ་བར་དམིགས།།
རྟོག་མེད་ངང་ནས་གཉིས་ཀྱི་འོད་གསལ་སྩོལ། །སྦྱངས་པའི་རྣལ་འབྱོར་
སྔོན་དུ་སོང་ནས་ནི། །འཆི་བའི་དུས་ཚེ་ལུས་ཀྱི་འབྱུང་བ་ས། །ཆུ་ལ་ཆུ་
ནི་མེ་ལ་ཐིམ་པའི་ཚེ། །ལྷ་དང་ཨ་ཝ་དྷུ་ཏི་གསལ་བར་བལྟ། །སྤྱི་བོར་
བླ་མ་སྙིང་གར་ཡི་དམ་ལྷ། །གསང་གནས་ཆོས་འབྱུང་ཐིག་ལེ་སྔོན་པོས་
བརྒྱན། །ཐུར་སེལ་ལས་སུ་རུང་བའི་སྦྱོར་བ་ཡིས། །ཐིག་ལེ་ཡི་དམ་ལྷ་
ཡི་ཐུགས་ཀར་འཕངས། །དེ་ཡི་རྐྱེན་གྱིས་རིམ་པ་ཇི་བཞིན་དུ། །ཡི་དམ་
ལྷ་དང་བླ་མ་རྡོ་རྗེ་འཆང་། །ཆོས་སྐུ་སྐྱེ་མེད་ངང་དུ་འཕོ་བ་ཡི། །འཕོ་
བའི་རྣལ་འབྱོར་ཐོབ་པར་བྱིན་གྱིས་རློབས། །ད་ནས་འཆི་བ་དྲན་པ་རྒྱུན་
དུ་བསྟེན། །འོད་གསལ་མངོན་དུ་བྱེད་པའི་འདོད་འདུན་གྱིས། །ཕྲ་རགས་
འབྱུང་བ་ཐིམ་པའི་དུས་སུ་ནི། །དབྱིངས་དང་རིག་པ་བསྲེས་པའི་རྣལ་འབྱོར་
གྱིས། །འཆི་བ་ཆོས་སྐུ་ཐོབ་པར་བྱིན་གྱིས་རློབས། །དང་པོ་རབ་ཀྱིས་
སྐྱེ་མེད་ཆོས་སྐུ་དང་། །འབྲིང་གི་སྒྱུ་ལུས་ཐབས་མཁས་བསྐྱེད་རིམ་སོགས།།
328



-
-
-
-
-
--
བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
བར་དོའི་སྣང་བ་ལེགས་པར་སྦྱངས་བྱས་ནས། །དངོས་གྲུབ་རྣམ་གཉིས་
ཐོབ་པར་བྱིན་གྱིས་རློབས། །གསོལ་བ་འདེབས་སོ་བླ་མ་རིན་པོ་ཆེ། །གསོལ་
བ་འདེབས་སོ་དངོས་གྲུབ་སྩལ་དུ་གསོལ། ཞེས་པས་གསོལ་བ་དྲག་ཏུ་བཏབ།
༈ གཏང་རག མཚམས་འདིར་གཏང་རག་གི་མཆོད་པ་བསངས་སྦྱངས། སྟོང་
པའི་ངང་ལས་སྐད་ཅིག་གིས་ཐོད་པའི་ནང་དུ་ཧཱུྃ་ལས་བྱུང་བའི་མཆོད་རྫས་
རྣམས་དྭངས་ཤིང་ཐོགས་པ་མེད་པས་བདེ་བ་ཁྱད་པར་ཅན་བསྐྱེད་པར་གྱུར།
ཨོཾ་ཨགྷཾ། བཏུཾ། པུའེ། དཱི་པེ། ཨཱ་ལོ་ཀེ གནྡྷེ། ནེ་ཝིདྱ། ཤཔྟ་ཨཱ༔ཧཱུྃ་གིས་
བྱིན་གྱིས་བརླབས། རང་གི་ཐུགས་ཀ་ནས་སྤྲོས་པའི་མཆོད་པའི་ལྷ་མོ་རྣམས་
ཀྱིས་མཆོད་པར་གྱུར། ཨོཾ་གུ་རུ་ཨཱརྱ་ལོ་ཀི་ཤྭ་ར་ས་པཱ་རི་ཝཱ་ར་ཨགྷཾ། བཏུཾ།
པུཥེ། དཱི་པེ། ཨཱ་ལོ་ཀེ གནྡྷེ། ནི་ཝིདྱ། ཤཔྟ་པྲ་ཏི་ཙྪ་ཧཱུཾ་སྭཱཧཱ། ཞེས་པས་
མཆོད། ཨོཾ་གུ་རུ་ཨཱརྱ་ལོ་ཀི་ཤྭ་ར་ས་པ་རི་ཝཱ་ར་ཨོཾ་ཨཱཿཧཱུྃ། ཞེས་པས་ནང་
མཆོད་ཕུལ། སྐྱོན་གྱིས་མ་གོས་སྐུ་མདོག་དཀར། །རྫོགས་སངས་རྒྱས་ཀྱིས་
དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་ལ་གཟིགས། །སྤྱན་རས་གཟིགས་
ལ་ཕྱག་འཚལ་བསྟོད། ཅེས་མཆོད་བསྟོད་མདོར་བསྡུས་བྱ། ཡིག་བརྒྱ་ཚར་གསུམ་
གྱིས་ཆད་ལྷག་བསྐང་། མ་རྙེད་ཡོངས་སུ་མ་ཤེས་དང་། །གང་ཡང་ནུས་པ་
མ་མཆིས་པ། །འདིར་ནི་བྱ་བ་གང་བགྱིས་པ། །དེ་ཀུན་ཁྱོད་ཀྱིས་བཟོད་
པར་གསོལ། །ལྷག་པ་དང་ནི་ཆད་པ་དང་། །ཆོ་གའི་ཡན་ལག་ཉམས་
པ་དང་། །བདག་གིས་བརྗེད་ངེས་ཅི་མཆིས་པ། །དེ་ཡང་བཟོད་པར་མཛད་
དུ་གསོལ། ཉེར་བསྡུ་ནི། ཨོཾ། ཁྱེད་ཀྱིས་སེམས་ཅན་དོན་ཀུན་མཛད། །རྗེས་
329



དངོས་གཞིའི་ཆོས་སྐོར།
སུ་མཐུན་པའི་དངོས་གྲུབ་སྩོལ། །སངས་རྒྱས་ཡུལ་དུ་གཤེགས་ནས་ཀྱང་།།
སླར་ཡར་འབྱོན་པར་མཛད་དུ་གསོལ། ཨོཾ་ཨཱབཛྲ་མུ ཡེ་ཤེས་པ་རང་
བཞིན་གྱི་གནས་སུ་གཤེགས། དམ་ཚིག་པ་རྟེན་དང་བརྟེན་པར་བཅས་པ་
འོད་དུ་ཞུ་ནས་བདག་ཉིད་ལ་ཐིམ། རང་ཉིད་སྐད་ཅིག་གིས་ཐུགས་རྗེ་ཆེན་
པོ་ཞལ་གཅིག་ཕྱག་གཉིས་པར་གསལ་བའི་སྤྱི་བོར་ཨོཾ། མགྲིན་པར་ཨཱ
ཐུགས་ཀར་ཧཱུཾ་གིས་མཚན་པར་གྱུར། དགེ་བ་འདི་ཡིས་མྱུར་དུ་བདག །སྤྱན་
རས་གཟིགས་དབང་འགྲུབ་གྱུར་ནས། །འགྲོ་བ་གཅིག་ཀྱང་མ་ལུས་པ།།
དེ་ཡི་ས་ལ་འགོད་པར་ཤོག ༈ སྨོན་ལམ་རྒྱས་པ་ནི། མཚན་ཙམ་ཐོས་པས་
ངན་འགྲོའི་འཇིགས་སེལ་ཞིང་། །བརྩེ་བའི་ཐུགས་རྗེ་འགྲོ་བ་ཀུན་ལ་སྙོམས།།
དཔག་དཀའི་སྟོབས་ཀྱིས་བདུད་སྡེ་ཟིལ་གནོན་པ། །འཕགས་མཆོག་སྙིང་
རྗེའི་གཏེར་ལ་ཕྱག་འཚལ་ལོ། །དྲེགས་ལྡན་ལྷ་བརྒྱའི་ཟུར་ཕུད་ནོར་བུ་
ཡིས། །གང་གི་ཞབས་ཀྱི་པདྨོ་རྟག་མཆོད་པ། །འཕགས་མཆོག་འཇིག་
རྟེན་དབང་ཕྱུག་ལྷག་པའི་ལྷ། །ཐུགས་རྗེའི་དབྱིངས་ནས་བདག་ལ་ཡུད་
ཙམ་དགོངས། །དཔག་ཡས་བསྐལ་པའི་སྔོན་ནས་མགོན་ཁྱོད་ཀྱིས། །བདག་
ཅག་སྲིད་མཚོར་འཁྱམས་པའི་ཉམ་ཐག་རྣམས། །སྒྲོལ་སླད་ཐུགས་བསྐྱེད་
དམ་བཅའ་ཉེར་དགོངས་ནས། །རྣམ་དག་སྨོན་ལམ་འགྲུབ་པའི་དཔང་མཛོད་
ཅིག །བདག་གིས་རྩེ་གཅིག་འཕགས་པའི་སྐུ་བསྒོམས་ནས། །གཟུངས་
མཆོག་ཡི་གེ་དྲུག་མ་བཟླས་པས་མཚོན། །དུས་གསུམ་རྣམ་དཀར་སྐྱེ་
འཕགས་དགེ་ཚོགས་བཅས། །བླ་མེད་རྫོགས་བྱང་ཐོབ་པའི་རྒྱུར་གྱུར་ཤོག།
330



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཐུན་མོང་མཆོག་གི་ལམ་དང་སྔོན་འགྲོའི་ཆོས། །ཕྱག་ན་པདྨོའི་རིམ་གཉིས་
ཏིང་འཛིན་དང་། །ཐུན་མཚམས་ཆུ་བོའི་རྒྱུན་གྱི་རྣལ་འབྱོར་དྲུག །མཐར་
ཕྱིན་འཕགས་པའི་གསང་གསུམ་འགྲུབ་པར་ཤོག །གཟུངས་མཆོག་ཡི་གེ་
དྲུག་མ་བཟླས་པའི་མཐུས། །རིགས་དྲུག་སྐྱེ་གནས་ངན་པའི་སྒོ་ཁེགས་ཤིང་།།
ཚོགས་གཉིས་སྙིང་པོ་ཕྱིན་དྲུག་མཐར་ཕྱིན་ཏེ། །ཟུང་འཇུག་དྲུག་པ་རྡོ་རྗེ་
འཆང་ཐོབ་ཤོག །ཕ་མ་འབྲེལ་ཐོགས་རྣམས་ཀྱིས་གཙོར་བྱས་པའི། །ནམ་
མཁའི་མཐའ་དང་མཉམ་པའི་སེམས་ཅན་རྣམས། །ཟབ་རྒྱས་དམ་པའི་
ཆོས་ཀྱི་མདུན་ས་ཆེ། །གྲུ་འཛིན་མགོན་པོའི་ཞིང་དེར་སྐྱེ་བར་ཤོག །བསོད་
ནམས་བརྒྱས་བསྐྲུན་མགོན་པོའི་འཛུམ་པའི་ཞལ། །བལྟ་བས་མི་ངོམ་ཟླ་
བའི་དཀྱིལ་འཁོར་མཆོག །མིག་གི་བདུད་རྩིའི་དཔལ་དུ་གྱུར་པའི་ཚེ། །བརྩེ་
ཆེན་ཐུགས་རྗེས་རྣམ་ཀུན་སྐྱོང་བར་ཤོག །ཟབ་དང་རྒྱ་ཆེའི་རང་བཞིན་
ཐེག་མཆོག་གཏམ། །ལེགས་གསུང་ཚངས་པའི་དབྱངས་ཀྱིས་དུས་རྟག་
ཏུ༑ །འདོམས་པའི་བདུད་རྩིའི་བགོ་སྐལ་རྒྱ་ཆེན་པོར། །སྤྱད་པས་ལས་
ཉོན་སྡུག་བསྔལ་ཞི་བར་ཤོག །དེའི་ཚེ་ཁྱོད་མཉེས་འབའ་ཞིག་ལྷུར་ལེན་
ཅིང་། །དཔག་ཡས་ཏིང་ངེ་འཛིན་ལ་འཇུག་ཅིང་ལྡང་། །གང་གི་སྲས་
ཀྱི་ཐུ་བོར་དབང་བསྐུར་ནས། །མི་ལྡོག་བྱང་ཆུབ་ལུང་བསྟན་ཐོབ་པར་ཤོག།
ཕྱོགས་བཅུའི་སངས་རྒྱས་གངྒཱའི་རྡུལ་སྙེད་ཀྱི། །ལུང་རྟོགས་བསྟན་པ་རིན་
ཆེན་སྙིང་པོའི་བཅུད། །འཇམ་དཔལ་སྙིང་པོའི་ལུགས་བཟང་དྲི་མེད་པ།།
ཕྱོགས་དུས་ཀུན་ཏུ་དར་ཞིང་རྒྱས་གྱུར་ཅིག །གནས་སྐབས་འདིར་ཡང་
331



དངོས་གཞིའི་ཆོས་སྐོར།
དམ་པའི་ཆོས་སྒྲུབ་པའི། །འགལ་རྐྱེན་ཕྱི་ནང་གསང་བའི་བར་ཆད་ཞི།།
མདོ་རྒྱུད་གསུང་རབ་རྒྱ་མཚོ་ལྟ་བུ་ལ། །ཐོས་བསམ་སྒོམ་པས་སྙིང་པོ་ལོན་
པར་ཤོག །སངས་རྒྱས་མ་ཐོབ་བར་གྱི་ཚེ་རབས་སུ། །རླབས་ཆེན་སྨོན་
ལམ་ཡོངས་རྫོགས་སྒྲུབ་པ་ལ། །རྒྱལ་བའི་སྲས་པོ་ཀུན་ཏུ་བཟང་པོ་དང་།།
གཞོན་ནུ་ནོར་བཟང་ལྟ་བུར་འགྱུར་བར་ཤོག །བླ་མ་རྒྱལ་བ་སྲས་དང་བཅས་
པ་རྣམས། །བསྐལ་མང་བདེན་པའི་བརྟུལ་ཞུགས་ལ་གཞོལ་བའི། །བདེན་
པ་དེ་ཡིས་རྣམ་དག་སྨོན་གནས་རྣམས། །གེགས་མེད་བསམ་པ་ཇི་བཞིན་
འགྲུབ་གྱུར་ཅིག ཅེས་པའི་སྨོན་ལམ་འདེབས། ༈ ཤིས་བརྗོད་ནི། མཚམས་སོ་
སོར་དྲིལ་བུ་དཀྲོལ། མེ་ཏོག་གཏོར་བ་དང་བཅས། རབ་ཡངས་ཕ་མཐའ་མི་མངོན་
ཀུན་གསལ་ཁྱོན། །ཡོངས་གང་ཆུ་འཛིན་འབྲུག་སྒྲ་རྒོད་པ་ཅན། །ཡིད་
འོང་འཇའ་ཚོན་ཉི་འོད་འཁྲིགས་པ་ལས། །བདུད་རྩིའི་གྲུ་ཆར་རྟག་ཏུ་འབེབ་
པ་བཞིན། །རྗེ་བཙུན་སྤྱན་རས་གཟིགས་ཀྱི་ལྷ་ཚོགས་ཀྱིས། །མེ་ཏོག་ཆར་
འབེབ་ཤིས་བརྗོད་གླུ་ལེན་ཅིང་། །བགེགས་འཇོམས་འཕྲིན་ལས་མཛད་
ཅིང་མཆོག་སྩོལ་བ། །ཤེས་པར་གྱིས་ལ་རབ་དགས་གར་མཛོད་ཅིག །རྡོ་
རྗེ་འཆང་དབང་བཛྲ་ཝ་ར་ཧི། །གྲུབ་པའི་དབང་ཕྱུག་དར་མ་འོད་ཟེར་
སོགས། །རྩ་བ་བརྒྱུད་པའི་བླ་མ་མཆོག་རྣམས་ལ། །ལེགས་ཚོགས་ཇི་
སྙེད་མཆིས་པའི་བཀྲ་ཤིས་དེས། །ཟླ་མེད་སྤངས་རྟོགས་ཡོན་ཏན་རིན་ཆེན་
གྱིས། །གང་ཐུགས་གསེར་གྱི་ཟ་མ་ཏོག་གང་བ། །དངོས་བརྒྱུད་བླ་མའི་
བྱིན་རླབས་ཉེར་ཞུགས་ཏེ། །ཤེས་རྒྱུད་སྨིན་ཅིང་། གྲོལ་བའི་བཀྲ་ཤིས་
332



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ཤོག །གང་གི་མཚན་སྙན་བདུད་རྩིའི་ཟེགས་མ་ཅན། །ཐོས་འཛིན་བུ་
གར་ལན་ཅིག་ཞུགས་པས་ཀྱང་། །སྲིད་ཞིའི་གདུང་སེལ་སྤྱན་རས་གཟིགས་
དབང་ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། །ཕྱི་ནང་
བདུད་སྡེ་གཡུལ་ལས་རྣམ་རྒྱལ་ནས། །བསོད་ནམས་དཔལ་འབྱོར་ལུང་
རྟོགས་ཡོན་ཏན་གཏེར། །མི་ཟད་ནམ་མཁའ་མཛོད་ལ་དབང་འབྱོར་ཏེ།།
སྐྱེ་དགུའི་རེ་བ་སྐོང་བའི་བཀྲ་ཤིས་ཤོག །ཤཱཀྱའི་རྒྱལ་པོའི་གསུང་རབ་ཀུན་
གྱི་ཕུལ། །ཐུགས་རྗེ་ཆེན་པོའི་རྩ་བཤད་ཕྱོགས་མཐུན་རྒྱུད། །སྨིན་གྲོལ་
རིམ་གཉིས་མན་ངག་ཟབ་མོ་ལ། །ལེགས་ཚོགས་ཇི་སྙེད་མཆིས་པའི་བཀྲ་
ཤིས་དེས། །ཐུབ་ཆེན་གསུང་རབ་མདོ་སྔགས་ཀྱིས་བསྡུས་པའི། །ལུང་
དང་རྟོགས་པའི་དམ་ཆོས་ཀུན་བཟུང་སྟེ། །མཁའ་ཁྱབ་ཞིང་དུ་དྲི་མེད་རྒྱལ་
བའི་བསྟན། །དར་ཞིང་རྒྱས་པར་བྱེད་པའི་བཀྲ་ཤིས་ཤོག །ཕྱོགས་བཅུའི་
ཞིང་ན་འཕགས་པའི་བསྙེན་སྒྲུབ་དང་། །གཟུངས་སྔགས་སྙིང་པོ་ཡིག་དྲུག་
བཟླས་བརྗོད་ལ། །བརྩོན་པའི་སྐལ་ལྡན་རྣལ་འབྱོར་ཚོགས་རྣམས་ལ།།
ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས། །དྲིན་གྱིས་བསྐྱངས་པའི་
མཁའ་མཉམ་སེམས་ཅན་གྱི། །ལས་ཉོན་སྡིག་སྒྲིབ་མ་ལུས་མྱུར་བྱང་སྟེ།།
རྡོ་རྗེ་ཐེག་པའི་རིམ་གཉིས་ལ་བརྟེན་ནས། །ཟུང་འཇུག་གོ་འཕང་འགྲུབ་
པའི་བཀྲ་ཤིས་ཤོག །མཐུ་སྟོབས་ཉི་མ་བདུན་དུ་འབར་བ་ཡིས། །ཕྱི་ནང་
གསང་བའི་བདུད་ཀྱི་དཀྱིལ་འཁོར་ཀུན། །བསྲེག་མཛད་མྱུར་མཛད་མགོན་
པོ་འཁོར་བཅས་ལ། །ལེགས་ཚོགས་ཇི་སྙེད་མཆིས་པའི་བཀྲ་ཤིས་དེས།།
333་



དངོས་གཞིའི་ཆོས་སྐོར།
ཚེ་རབས་ཀུན་ཏུ་རྒྱལ་བའི་དམ་ཆོས་ཀུན། །འཛིན་ཅིང་སྤེལ་ལ་བར་ཆད་
མི་འབྱུང་ཞིང་། །ཞི་རྒྱས་དབང་དྲག་འཕྲིན་ལས་རབ་འབྱམས་ལ། །དབང་
འབྱོར་འདོད་རྒུ་འགྲུབ་པའི་བཀྲ་ཤིས་ཤོག །སྣ་ཚོགས་རིན་ཆེན་ལས་གྲུབ་
གཞལ་ཡས་ཁང་། །གདུགས་དང་རྒྱལ་མཚན་བ་དན་གྱིས་མཛེས་ཤིང་།།
མིག་གི་བདུད་རྩིར་ཆེ་བའི་ཕོ་བྲང་ལ། །ལེགས་ཚོགས་ཇི་སྙེད་མཆིས་པའི་
བཀྲ་ཤིས་དེས། །མ་དག་སྣོད་ཀྱི་ཉེས་སྐྱོན་ཀུན་ཟད་ཅིང་། །དག་པའི་
ཞིང་གི་ཡོན་ཏན་ཀུན་ཚང་བ། །བདེ་བ་ཅན་དང་པོ་ཏཱ་ལ་སོགས་ཀྱི། །ཞིང་
ལ་རྟག་ཏུ་རོལ་པའི་བཀྲ་ཤིས་ཤོག ཅེས་བརྗོད་ཅིང་མེ་ཏོག་གི་ཆར་ཆེན་པོ་དབབ་
པར་བྱའོ། ༈ རྗེ་བློ་བཟང་འཕྲིན་ལས་ཀྱིས་མཛད་པའི་འཕགས་མཆོག་ཐུགས་རྗེ་ཆེན་པོའི་
གསོལ་འདེབས་བྱིན་རླབས་སྤྲིན་ཕུང་ཞེས་བྱ་བ། ན་མོ་གུ་རུ་ཨཱརྱ་ལོ་ཀི་ཤྭ་རཱ་ཡ།
མ་ལུས་རྒྱལ་བའི་སྙིང་རྗེའི་ཕུང་པོ་ནི། །སྣང་སྟོང་མཚན་དཔེའི་གཟུགས་
སུ་ཤར་བ་ལ། །སྤྱན་རས་གཟིགས་ཞེས་མཚན་གསོལ་ཐུགས་རྗེའི་གཏེར།།
ཉམ་ཐག་འགྲོ་བའི་དབུགས་འབྱིན་ལྷ་དེས་སྐྱོངས། །ཁྱོད་ནི་སྔོན་ཚེ་བགྲང་
ཡས་རྒྱལ་བ་ཡི། །སྤྱན་སྔར་སྙིང་སྟོབས་གོ་ཆ་ཆེར་བཞེས་ཏེ། །དམུ་རྒོད་
འདུལ་དཀའི་སེམས་ཅན་དོན་མཛད་པར། །དམ་བཅས་ཐུགས་བསྐྱེད་ངང་
ཚུལ་རྗེས་སུ་དགོངས། །ཁམས་གསུམ་འཁོར་བ་སྲིན་མོའི་གྲོང་ཁྱེར་འདིར།།
ཕ་མར་གྱུར་པའི་རིགས་དྲུག་འགྲོ་བ་རྣམས། །བཟོད་དཀའི་སྡུག་བསྔལ་
བརྒྱ་ཡིས་བར་མེད་དུ། །གཟིར་འདིར་ཐུགས་རྗེའི་སྤྱན་གྱིས་དབྱིངས་ནས་
གཟིགས། །ངན་སོང་གནས་ན་བཅད་གཏུབ་བཙོ་སྲེག་སོགས། །ཚ་གྲང་
334



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
བཀྲེས་སྐོམ་གླེན་ལྐུགས་བཀོལ་སྤྱད་ཀྱིས། །དུས་རིང་བསྐལ་པར་ངུ་བཞིན་
མནར་བ་ཡི། །ངང་ཚུལ་ཐོས་ནའང་གློ་སྙིང་འདར་བ་སྙམ། །གལ་ཏེ་
ལྷ་མི་སྦྱིན་སྐྱེས་དཔལ་ཐོབ་ཀྱང་། །མེ་འབར་ཀློང་དུ་ཡུད་ཙམ་ངལ་གསོས་
བཞིན། །ཟག་བཅས་ཕུང་པོའི་རྡོས་དང་མ་བྲལ་བས། །སྡུག་བསྔལ་མཐའ་
མེད་ཟོ་ཆུན་འཁོར་ལོ་བཞིན། །ཁྱད་པར་གདོང་དམར་སྲིན་པོའི་ཡུལ་ལྟ་
བུའི། །བྱང་ཕྱོགས་ཁ་བ་ཅན་གྱི་ཡུལ་ལྗོངས་འདིར། །སྙིགས་མ་ལྔ་བདོའི་
སྨག་རུམ་ཆེས་ཆེར་འཐིབ། །དམ་ཆོས་སྣང་བ་ནུབ་ཁའི་ཉི་མ་བཞིན། །འགྲོ་
རྣམས་ནག་པོའི་ཕྱོགས་ཀྱི་ལས་ལ་འཇུག །དེའི་ཕྱིར་ཕལ་ཆེར་ངན་སོང་
གཡང་སར་ཕྱོགས། །སྣོད་བཅུད་མི་ཤིས་མཚན་མ་ལྷག་པར་འཕེལ། །ཞེ་
སྡང་འཐབ་རྩོད་ལས་ཀྱིས་ཐར་ལམ་གཅོད། །བདེ་བ་འདོད་ཀྱང་དགེ་ལ་
དགྲ་ལྟར་བལྟ། །སྡུག་བསྔལ་མི་འདོད་མི་དགེའི་ལས་ལ་རྒྱུག །ལོང་བའི་
སྐྱེ་བོ་མགོན་མེད་འཁྱམས་པ་རྣམས། །ཐར་པའི་ས་མཁན་ཁྱོད་ཀྱིས་གཟིགས་
སམ་ཅི། །ཀྱེ་མ་ཀྱི་ཧུད་འཕགས་མཆོག་སྙིང་རྗེའི་ལྷ། །འགྲོ་ལ་བརྩེ་བའི་
སྙིང་སྟོབས་གོ་བགོས་ཤིང་། །ལྷུན་གྲུབ་ཐབས་མཁས་འཕྲིན་ལས་མཚོན་
རྣོན་ཅན། །དཔའ་བོ་ཁྱོད་ཀྱིས་ཅིའི་ཕྱིར་བཏང་སྙོམས་མཛད། །འདི་ན་
བུ་གཅིག་ཆུ་ཀླུང་བྱིང་བ་ཡིས། །བརྩེ་བའི་མ་ལ་རིངས་པར་འབོད་པ་བཞིན།།
སྨྲེ་སྔགས་དབྱངས་ཀྱིས་རྟག་ཏུ་གསོལ་འདེབས་ན། །དམིགས་མེད་སྙིང་
རྗེའི་བདུད་རྩིའི་ཆུ་རྒྱུན་གྱིས། །མི་བཟད་ངན་འགྲོའི་གདུང་བ་གཞིལ་དུ་
གསོལ། །འདི་སྣང་ཞེན་པའི་འཆིང་བ་གཅད་དུ་གསོལ། །སྲིད་པའི་བཙོན་
335



དངོས་གཞིའི་ཆོས་སྐོར།
ར་ཆེ་ལས་བསྒྲལ་དུ་གསོལ། །ཕུང་བྱེད་དུག་གསུམ་མེ་དཔུང་ཞི་བར་མཛོད།།
གཞན་ཕན་སྙིང་རྗེའི་རྟོགས་པ་བསྐྱེད་དུ་གསོལ། །དངོས་འཛིན་འཆིང་བའི་
དྲ་བ་གཅད་དུ་གསོལ། །རྣམ་དཀར་རྒྱལ་སྲས་སྤྱོད་ལ་འགོད་དུ་གསོལ།།
རྣམ་གྲོལ་ཐར་པའི་གྲོང་དུ་འཁྲིད་དུ་གསོལ། །གནས་སྐབས་སུ་ཡང་ནད་
རིམས་མུ་གེ་དང་། །འཐབ་རྩོད་ལོ་ཉེས་རྒུད་པའི་བ་མོ་ཀུན། །ཐུགས་
རྗེའི་ཉི་འོད་འབར་བས་དྲུངས་ཕྱུང་སྟེ། །དགེ་མཚན་སྣང་བས་ས་གསུམ་
འགེང་བར་མཛོད། །མདོར་ན་གང་གི་སྔོན་གྱི་ཐུགས་བསྐྱེད་བཞིན། །ཉམ་
ཐག་དྲིན་ཅན་འགྲོ་བ་མ་ལུས་པ། །སྡུག་བསྔལ་གཡང་ས་ཆེ་ལས་མྱུར་བསྒྲལ་
ཏེ༑ །གཏན་བདེའི་དཔལ་ལ་སྤྱོད་པར་བྱིན་གྱིས་རློབས། ཞེས་དང་ཡང་དེ་
ཉིད་ཀྱིས་མཛད་པའི་བླ་མ་ཡི་དམ་དབྱེར་མེད་ཀྱི་གསོལ་འདེབས། བླ་མ་ཡི་དམ་དབྱེར་
མེད་མགོན་ཁྱོད་ལ། །རྩེ་གཅིག་གདུང་ཤུགས་དྲག་པོས་གསོལ་འདེབས་
ན༑ །བརྩེ་བས་དགོངས་ལ་བདག་གི་ལུས་ངག་ཡིད། །ད་ལྟ་ཉིད་དུ་བྱིན་
གྱིས་བརླབ་ཏུ་གསོལ། །ཐོག་མེད་ནས་བསགས་སྡིག་སྒྲིབ་ཉེས་ལྟུང་ཀུན།།
ཐུགས་རྗེའི་བདུད་རྩིས་བྱང་ཞིང་དག་མཛོད་ལ། །བདེན་གཉིས་ཤེས་བྱའི་
གནས་ལ་ཐོགས་མེད་པའི། །རྣམ་འབྱེད་ཤེས་རབ་སྣང་བ་བསྩལ་དུ་གསོལ།།
རྣམ་དག་སྡོམ་གསུམ་ཁྲིམས་ཀྱིས་རྒྱུད་གཏམས་ཤིང་། །དད་དང་བརྩོན་
འགྲུས་ངེས་འབྱུང་བྱང་ཆུབ་སེམས། །མཐའ་བྲལ་ལྟ་དང་རིམ་གཉིས་ཟབ་
མོའི་ལམ། །ཚེ་འདིར་མཐའ་རུ་ཕྱིན་པར་བྱིན་གྱིས་རློབས། །གལ་ཏེ་
མ་གྲུབ་ཚེ་རབས་ཐམས་ཅད་དུ། །བླ་མ་ལྷ་མཆོག་ཁྱོད་ཀྱིས་འབྲལ་མེད་
336



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
དུ༑ །རྗེས་བཟུང་སྲིད་ཞིའི་འཇིགས་པ་ལས་བསྒྲལ་ཏེ། །ལམ་བཟང་མྱུར་
དུ་བགྲོད་པར་བྱིན་གྱིས་རློབས། །དུས་མཐའ་འདིར་ཡང་ཡབ་རྗེའི་བསྟན་
པ་མཆོག །བཤད་དང་སྒྲུབ་པས་འཛིན་ཅིང་སྤེལ་བ་ལ། །གང་ལ་གང་
འདུལ་འཕྲིན་ལས་རྣམ་པ་བཞིས། །འགྲོ་དོན་རྒྱ་ཆེན་ནུས་པར་བྱིན་གྱིས་
རློབས། །ཞེས་དང་བསྔོ་བ་ནི། ཡོན་ཏན་མཆོག་བརྙེས་རྒྱལ་བ་སྲས་བཅས་
རྣམས། །ཚད་མེད་ཐུགས་རྗེའི་དབང་གིས་དེང་འདིར་དགོངས། །འདིས་
མཚོན་དགེ་བས་ཕན་བདེ་འབྱུང་བའི་གནས། །སངས་རྒྱས་བསྟན་པ་རྟག་
ཏུ་རྒྱས་གྱུར་ཅིག །ཤཱཀྱའི་རྒྱལ་པོ་ལ་སོགས་ཆོས་དབྱིངས་སུ། །སྙོམས་
པར་ཞུགས་རྣམས་དགོངས་པ་ཡོངས་རྫོགས་ཤིང་། །བསྟན་འཛིན་དམ་
པ་རྣམས་ཀྱི་ཞབས་པད་བརྟན། །ཚོགས་མཆོག་སྡེ་མཐུན་བཤད་སྒྲུབ་འཕེལ་
གྱུར་ཅིག །དམིགས་པའི་ཡུལ་རྣམས་ངན་སོང་འཇིགས་དང་བྲལ། །དལ་
འབྱོར་རྟེན་ཐོབ་སྐུ་གསུམ་མངོན་དུ་གྱུར། །ལྟོས་བཅས་ཚེ་ལྡན་ཀུན་ཡང་
འགལ་རྐྱེན་བྲལ། །ཚེ་རིང་ནད་མེད་བདེ་སྐྱིད་ལྡན་པར་ཤོག །འདིས་
མཚོན་རྣམ་དཀར་ཕུང་པོ་ཇི་སྙེད་པ། །ཇི་སྙེད་ཕྱོགས་དང་དུས་གསུམ་
འཚོ་སྐྱོང་བའི། །བདེ་གཤེགས་རྣམས་དང་ཀུན་བཟང་འཇམ་དབྱངས་ཀྱི།།
མཛད་པ་ཇི་བཞིན་བསྒྲུབ་པའི་རྒྱུར་གྱུར་ཅིག །འཇིག་རྟེན་ཡངས་པའི་རྒྱལ་
ཁམས་ཐམས་ཅད་དུ། །མི་ཤིག་རྒུད་པའི་མིང་ཡང་མི་འབྱུང་ཞིང་། །སྲིད་
དང་ཞི་བའི་འདོད་དགུས་འབྱོར་གྱུར་ནས། །རྟག་ཏུ་བཀྲ་ཤིས་རྒྱ་མཚོས་
མཛེས་གྱུར་ཅིག ཅེས་པས་བསྔོ་བ་མཛད། རྗེའི་གསུང་དམ་ཆོས་འཛིན་པའི་སྨོན་ལམ་
337



དངོས་གཞིའི་ཆོས་སྐོར།
མམ་ལམ་རིམ་སྨོན་ལམ་ནི། དེར་ནི་རིང་དུ་འབད་ལས་ཚོགས་གཉིས་ནི། །མཁའ་
ལྟར་ཡངས་པ་གང་ཞིག་བསགས་པ་དེས། །བློ་མིག་མ་རིག་གིས་ལྡོངས་
འགྲོ་བ་ཀུན། །རྣམ་འདྲེན་རྒྱལ་བའི་དབང་པོར་བདག་གྱུར་ཅིག །དེར་
མ་སོན་པའི་ཚེ་རབས་ཀུན་ཏུ་ཡང་། །འཇམ་པའི་དབྱངས་ཀྱིས་བརྩེ་བས་
རྗེས་བཟུང་སྟེ། །བསྟན་པའི་རིམ་པ་ཀུན་ཚང་ལམ་གྱི་མཆོག །རྙེད་ནས་
སྒྲུབ་པས་རྒྱལ་རྣམས་མཉེས་བྱེད་ཤོག །རང་གིས་ཇི་བཞིན་རྟོགས་པའི་
ལམ་གྱི་གནད། །ཤུགས་དྲག་བརྩེ་བས་དྲངས་པའི་ཐབས་མཁས་ཀྱིས། །འགྲོ་
བའི་ཡིད་ཀྱི་མུན་པ་བསལ་བྱས་ནས། །རྒྱལ་བའི་བསྟན་པ་ཡུན་རིང་འཛིན་
གྱུར་ཅིག །བསྟན་པ་རིན་ཆེན་མཆོག་གིས་མ་ཁྱབ་པའམ། །ཁྱབ་ཀྱང་
ཉམས་པར་གྱུར་པའི་ཕྱོགས་དེར་ནི། །སྙིང་རྗེ་ཆེན་པོས་ཡིད་རབ་བསྐྱོད་
པ་ཡི། །ཕན་བདེའི་གཏེར་དེ་གསལ་བར་བྱེད་པར་ཤོག །སྲས་བཅས་
རྒྱལ་བའི་རྨད་བྱུང་འཕྲིན་ལས་ལས། །ལེགས་གྲུབ་བྱང་ཆུབ་ལམ་གྱི་རིམ་
པས་ཀྱང་། །ཐར་འདོད་རྣམས་ཀྱི་ཡིད་ལ་དཔལ་སྟེར་ཞིང་། །རྒྱལ་བའི་
མཛད་པ་རིང་དུ་སྐྱོང་གྱུར་ཅིག། ལམ་བཟང་བསྒྲིག་པའི་མཐུན་རྐྱེན་སྒྲུབ་
བྱེད་ཅིང་། །འགལ་རྐྱེན་སེལ་བྱེད་མི་དང་མི་མིན་ཀུན། །ཚེ་རབས་ཀུན་
ཏུ་རྒྱལ་བས་བསྔགས་པ་ཡི། །རྣམ་དག་ལམ་དང་འབྲལ་བར་མ་གྱུར་ཅིག།
གང་ཚེ་ཐེག་པ་མཆོག་ལ་ཆོས་སྤྱོད་བཅུས། །ཚུལ་བཞིན་སྒྲུབ་ལ་བརྩོན་
པ་དེ་ཡི་ཚེ། །མཐུ་ལྡན་རྣམས་ཀྱིས་རྟག་ཏུ་གྲོགས་བྱེད་ཅིང་། །བཀྲ་ཤིས་
རྒྱ་མཚོས་ཕྱོགས་ཀུན་ཁྱབ་གྱུར་ཅིག ཅེས་དང་། པཎ་ཆེན་གྱིས་མཛད་པའི་སྨོན་
338



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ།
ལམ་ནི། འདི་ལྟར་བགྱིས་པའི་རྣམ་དཀར་དགེ་བའི་མཐུས། །བདག་ལ་
དྲིན་གྱིས་བསྐྱངས་པའི་ཕ་མ་དང་། །སེམས་བསྐྱེད་ཞུས་པའི་བླ་མ་སློབ་
དཔོན་དང་། །དམ་ཚིག་གཅིག་པའི་རྡོ་རྗེ་སྤུན་རྣམས་དང་། །རྒྱུ་ཟས་
འབྲེལ་བ་ཡོད་པའི་མི་རྣམས་དང་། །བཞོན་ཁལ་སྲོག་གཅོད་འོ་ཞོ་འཐུང་
བ་དང་། །ཤ་ཁྲག་ཟོས་པའི་དུད་འགྲོ་མ་ལུས་པ། །མྱུར་དུ་སངས་རྒྱས་
གོ་འཕང་ཐོབ་པར་ཤོག ཅེས་དང་། དཔལ་ལྡན་བླ་མའི་རྣམ་པར་ཐར་པ་
ལ༑ །སྐད་ཅིག་ཙམ་ཡང་ལོག་ལྟ་མི་སྐྱེ་ཞིང་། །ཅི་མཛད་ལེགས་པར་
མཐོང་ནས་མོས་གུས་ཀྱིས། །བླ་མའི་བྱིན་རླབས་སེམས་ལ་འཇུག་པར་
ཤོག ཅེས་དང་། སྐྱེ་བ་ཀུན་ཏུ་ཡང་དག་བླ་མ་དང་། །འབྲལ་མེད་ཆོས་ཀྱི་
དཔལ་ལ་ལོངས་སྤྱོད་ཅིང་། །ས་དང་ལམ་གྱི་ཡོན་ཏན་རབ་རྫོགས་ནས།།
རྡོ་རྗེ་འཆང་གི་གོ་འཕང་མྱུར་ཐོབ་ཤོག ཅེས་དང་། བྱང་ཆུབ་སེམས་མཆོག་
རིན་པོ་ཆེ། །མ་སྐྱེས་པ་རྣམས་སྐྱེས་གྱུར་ཅིག །སྐྱེས་པ་ཉམས་པ་མེད་
པར་ཡང་། །གོང་ནས་གོང་དུ་འཕེལ་བར་ཤོག ཅེས་དང་། སྟོང་ཉིད་ལྟ་
བ་རིན་པོ་ཆེ། །མ་སྐྱེས་པ་རྣམས་སྐྱེས་གྱུར་ཅིག །སྐྱེས་པ་ཉམས་པ་མེད་
པར་ཡང་། །གོང་ནས་གོང་དུ་འཕེལ་བར་ཤོག །ཅེས་དང་། ཁྲིམས་ཀྱི་
ཚུལ་ཁྲིམས་སྐྱོན་མེད་ཅིང་། །ཚུལ་ཁྲིམས་རྣམ་པར་དག་དང་ལྡན། །རློམ་
སེམས་མེད་པའི་ཚུལ་ཁྲིམས་ཀྱིས། །ཚུལ་ཁྲིམས་ཕ་རོལ་ཕྱིན་རྫོགས་
ཤོག ཅེས་སོགས་ཀྱིས་སྨོན་ལམ་བཏབ། མཐར་བདེན་སྟོབས་བརྗོད་པ་ནི། རྨད་
བྱུང་སྲས་བཅས་རྒྱལ་བའི་བྱིན་རླབས་དང་། །རྟེན་འབྲེལ་བསླུ་བ་མེད་
339



དངོས་གཞིའི་ཆོས་སྐོར།
པའི་བདེན་པ་དང་། །བདག་གི་ལྷག་བསམ་དག་པའི་མཐུ་སྟོབས་ཀྱིས།།
རྣམ་དག་སྨོན་པའི་གནས་ཀུན་འགྲུབ་པར་ཤོག ཞེས་སོགས་བསྔོ་སྨོན་གང་
ཤེས་ཀྱིས་མཐའ་བརྒྱན་པར་བྱ་བའི་མཇུག་ཏུ། སྐྱོན་གྱིས་མ་གོས་སྐུ་མདོག་དཀར།།
རྫོགས་སངས་རྒྱས་ཀྱིས་དབུ་ལ་བརྒྱན། །ཐུགས་རྗེའི་སྤྱན་གྱིས་འགྲོ་
ལ་གཟིགས། །སྤྱན་རས་གཟིགས་ལ་ཕྱག་འཚལ་ལོ། ཨོཾ་མཎི་པདྨེ་
ཧཾ༔ ཞེས་ཡིག་དྲུག་རྒྱུན་མ་ཆད་པར་གསུང་བཞིན་དུ་ཐུན་མཚམས་གྱི་རྣལ་འབྱོར་དང་
ཉལ་བའི་རྣམ་འབྱོར་ལ་འཇུག་པར་བྱའོ། །
སྨྲས་པ། གཅིག་ཏུ་དཀར་བའི་ལས་འདིར་འབད་པའི་དགེས། །གཉིས་
འཛིན་འཁྲུལ་པའི་དྲི་མ་འཁྲུད་པ་དང་། །གསུམ་ལྡན་ངུར་སྨྲིག་འཛིན་པའི་
རྟེན་བརྒྱུད་ནས། །བཞི་བརྒྱ་རྩ་བཞིའི་ནད་རྣམས་སེལ་བར་སྨོན། །ལྔ་
བརྒྱ་ཐ་མའི་བསྟན་པའི་སྙིང་པོ་ཉིད། །དྲུག་སྐྱེས་དབྱངས་སུ་བསྡེབས་པའི་
བསྟན་བཅོས་འདིས། །བདུན་ཟུར་ཉོན་མོངས་ཕྱོགས་སུ་བསྟན་ཡོད་པས།།
བརྒྱད་པའི་ས་དེ་མྱུར་དུ་ཐོབ་པར་སྨོན། ཅེས་ཐུགས་རྗེ་ཆེན་པོའི་བསྙེན་ཆེན་སྐབས་
ཀྱི་རྒྱུན་འཁྱེར་བདག་བསྐྱེད་རྒྱས་པ་བྱིན་རླབས་འདྲེན་པའི་ལྕགས་ཀྱུ་ཞེས་བྱ་བ་འདི་ནི། བོད་
ཤིང་སྤྲེལ། ཕྱི་ལོ་ ༢༠༠༤ ལོར་ཕྲན་གནས་མཆོག་རྡོ་རྗེ་གདན་དུ་ལྷག་པའི་ལྷ་མཆོག་
འདིའི་བསྙེན་སྒྲུབ་ཆེན་མོར་སྡོད་རྒྱུའི་སྔོན་འགྲོའི་སྟ་གོན་བྱེད་སྐབས། དངུལ་ཆུའི་གསུང་
གི་བདག་བསྐྱེད་བསྡུས་པ་འདི་དང་རོང་པོ་ཁྲི་རྒན་ཚང་གི་བསྙེན་ཡིག་གཉིས་སྦྲགས་སྐབས་
དཀྱུས་གཅིག་ཏུ་ཤར་འདོན་བྱེད་ཆོག་ཅིག་མ་བྱུང་བར་བརྟེན། མཎི་བཀའ་འབུམ་དུ་བཞུགས་
པའི་ཕྱག་བཞི་པའི་སྒྲུབ་ཁོག་ཆེན་མོ་དང་དབང་བྱིན་རླབས་ཀྱི་གདམས་ངག་དང་། དབེན་
340



བསྙེན་ཆེན་སྐབས་ཀྱི་བདག་བསྐྱེད་རྒྱུན་འཁྱེར་རྒྱས་པ། །
ས་པའི་གསུང་གི་འདིའི་དམར་ཁྲིད་དངོས་གྲུབ་ཀུན་འབྱུང་སོགས་ཁག་གསུམ་དང་། གྲུབ་
ཆེན་ཚེམ་བུ་པའི་ལུགས་ཀྱི་དམར་ཁྲིད་དངུལ་ཆུ་དྷརྨ་བྷ་དྲའི་གསུང་སྙན་བརྒྱུད་བདུད་རྩིའི་
ཟེགས་མ། ཡོངས་འཛིན་ཡེ་ཤེས་རྒྱལ་མཚན་གྱི་གསུང་འདིའི་དམར་ཁྲིད་ཡེ་ཤེས་མཁའ་
འགྲོའི་ཞལ་ལུང་། ལྕང་སྐྱ་རོལ་པའི་རྡོ་རྗེས་མཛད་པ་འདིའི་དམར་ཁྲིད་མན་ངག་བདུད་རྩིའི་
ཡང་ཞུན། གུང་ཐང་བསྟན་པའི་སྒྲོན་མེས་མཛད་པ་འདིའི་སྒྲུབ་ཐབས་བདེ་ཅན་མྱུར་ལམ།
འཇམ་དབྱངས་མཁྱེན་བརྩེ་དབང་པོའི་གསུང་ཟུང་འཇུག་བདེ་ལམ། ༧རྒྱལ་དབང་ཐམས་
ཅད་མཁྱེན་པ་སྐུ་ཕྲེང་བཅུ་བཞི་པས་མཛད་པ་གྲུབ་དབང་ཞལ་གྱི་བདུད་རྩི། རོང་པོ་ཁྲི་རྒན་
ཚང་འཇམ་དབྱངས་ཐུབ་བསྟན་རྒྱ་མཚོས་མཛད་པ་འདིའི་བསྙེན་ཡིག་ནོར་བུ་པདྨའི་ཞལ་གྱི་
བདུད་རྩི། ས་སྐྱ་ན་ལེན་དྲའི་གཟིམ་འོག་པ་(བཅོ་བརྒྱད་ཁྲི་ཆེན་)ངག་དབང་བསྟན་འཛིན་
འཕྲིན་ལས་ཀྱིས་མཛད་པ་ལུགས་འདིའི་མཎི་རིལ་སྒྲུབ་ཀྱི་ཆོ་ག་ཕན་བདེའི་སྙིང་པོ་དང་ལྷོ་སྒོའི་
ཆོ་ག་ངན་སོང་རྒྱུན་གཅོད་སོགས་ལ་ཞིབ་པར་མཇལ་ནས་ཆོ་ག་འདི་ནག་འགྲོས་སུ་སྒྲིག་སྐབས།
བསྙེན་ཡིག་ཏུ་གསལ་བ་ལུགས་འདིའི་ཐུན་མོང་མ་ཡིན་པའི་དམིགས་རྣམ་སྐྱོང་ཚུལ་གང་ཡོད་
ཚིག་ཟིན་དུ་གསལ་ཚེ་ཤར་སྒོམ་མཛད་བདེ་བའི་ཁྱད་ཡོད་པས་དམིགས་རྣམ་ཚིག་ཟིན་ལ་གང་
གསལ་གསལ་དུ་བཀོད་སྐབས་ཁྲིད་ཡིག་གི་བརྗོད་ཚིག་ལྟར་བྱས་ཚེ་ཆོ་གའི་ངག་འདོན་ལྟར་
བརྗོད་མི་བདེ་བའི་ཚིག་ཟུར་རེ་ཟུང་བཅོས་པ་མ་གཏོགས་ཆོ་ག་འདིའི་མགོ་མཇུག་ཀུན་ཏུ་རང་
རྩོམ་གྱི་བསྲེ་བསླད་མེད་པ་གཙོ་འདོན་བྱས། མཆོད་པ་བྱིན་རླབས་མ་རྒྱུད་ལྟར་མཛད་
འདུག་པའང་རང་སོར་བཞག མཎི་རིལ་སྒྲུབ་ཀྱི་མདུན་བསྐྱེད་སྐབས་དང་མཎི་བཀའ་འབུམ་
དུ་བཞུགས་པའི་ཐུགས་རྗེ་ཆེན་པོའི་སྒྲུབ་ཁོག་ཆེན་མོ་སོགས་ན་དཀྱིལ་འཁོར་བསྐྱེད་ཆོག་ཟུར་
ཙམ་གསལ་བ་དེ་དག་ལ་གཞི་བཅོལ་ནས་བཅུ་གཅིག་ཞལ་གྱི་དཀྱིལ་ཆོག་ནས་འདིར་ལྷན་ཐབས་
-
341



དངོས་གཞིའི་ཆོས་སྐོར།
སུ་བསྣན། ཕྲན་ཀིརྟི་བློ་བཟང་འཕྲིན་ལས་ཚང་གི་གདན་ཁྲིར་འཁོད་ཡོད་སྟབས་ཁོང་གི་གསུང་
རྣམས་ང་ལ་དམིགས་གསལ་གྱིས་འབྲེལ་ཆེ་བར་བརྟེན་ཁོང་གི་གསུང་གསོལ་འདེབས་འགའ་
ཤས་འདིར་གསེང་འཇུག་བྱས་པ་སོགས་གཙོ་བོ་རང་གི་ལག་ལེན་བདེ་ཆེད་ཁོ་ནར་དམིགས་
ནས་བསྒྲིགས་པ་ཞིག་ཡིན་ནའང་། སྐབས་འགར་ཆོ་ག་སྤྱིའི་འགྲོ་ལུགས་ཙམ་ཡང་མི་ཤེས་
པ་དང་མཁྱེན་ཀྱང་ཆོ་ག་གང་བསྡུས་བསྡུས་ཤིག་མ་གཏོགས་མི་ཤེས་མཁན་རེ་ཟུང་ལའང་ཕན་
ཐོགས་ཡོང་སྲིད་དམ་སྙམ་ནས་༧འབྲས་རོང་པོ་ཆོས་རྗེ་༧ཀིརྟི་སྤྲུལ་མིང་འཛིན་པ་བློ་བཟང་
བསྟན་འཛིན་དུ་འབོད་པས་སུག་བྲིས་བགྱིས་པར། ཆོ་ག་ཆད་ལྷག་དང་གསང་སྔགས་སྤྱིའི་
ལུགས་དང་མི་མཐུན་པའི་ཉེས་པ་ཅི་མཆིས་མཁས་པའི་དབང་པོ་རྣམས་དང་གཏེར་བདག་མཁའ་
འགྲོའི་ཚོགས་ལ་བཟོད་པར་གསོལ་བ་དང་ཆབས་ཅིག་འཕྲལ་དང་ཡུན་དུ་སྒྲིབ་པར་མི་འགྱུར་
བར་མཛད་དུ་གསོལ། འདིར་འབད་པའི་དགེ་ཚོགས་ཅི་མཆིས་གནས་སྐབས་ངའི་རྒྱུད་ལ་
རང་ཆས་སུ་གནས་བཞིན་པའི་ཉོན་མོངས་དུག་གསུམ་རགས་པ་མངོན་གྱུར་པ་འདི་ཞི་འཇམ་
དུ་གྱུར་ནས་སྙིང་རྗེའི་བློ་གོང་དུ་འཕེལ་བ་དང་མཐར་ཐུག་ཀུན་མཁྱེན་ཐོབ་པའི་རྒྱུར་འགྱུར་
བར་སྨོན་པའོ། ཕྱི་ལོ་ ༢༠༠༥ ཟླ་ ༡ ཚེས་ ༣ ལ་བྲིས། སརྦ་མངྒ་ལཾ།། །།
342



ཆy
བཙན་བྱོལ་དུ་འབྱོར་ནས་མི་ལོ་ལྔ་བཅུ་འཁོར་བའི་དུས་དྲན་སྲུང་བརྩི་ཞུ་ཆེད་བཞུགས་
སྒར་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་ཞུས།
ནུ
------------
-
------
-
---
གསུང་རྩོམ་ཕྱོགས་སྒྲིག་པ།
རེ་མདོ་སེངྒེ། (སྟག་ཚང་ལྷ་མོ་ཀིརྟི་དགོན།）
གློག་ཀླད་འགན་འཛིན་དང་
གློག་ཀླད་སྤྱིའི་བཀོད་སྒྲིག་པ།
གཟའ་རུ་དར་རྒྱས།（གཟའ་རུ་དགོན）
གློག་ཀླད་དུ་སྒྲིག་འཇུག་བྱེད་མཁན།
མཛོད་ཚང་བློ་བསྟན། (རྔ་པ་ཀིརྟི་དགོན།）
-
-
-
-
-
-
-
-
-
-
-
-
-
-
-
-
-
-
-
-
-
-
-
འཕགས་ཡུལ་ཀིརྟིའི་བྱེས་པ་གྲྭ་ཚང་གི་དེབ་སྤྱིའི་འདོན་ཐེངས་གོ་དྲུག་པ།
གསུང་རྩོམ་ཕྱོགས་བསྒྲིགས་དེབ་ཕྲེང་བདུན་པ། པར་ཐེངས་དང་པོ། །
འཕགས་ཡུལ་ཀིརྟིའི་བྱེས་པ་གྲྭ་ཚང་ནས་འགྲེམས་སྤེལ་བྱས། ཕྱི་ལོ་ ༢༠༠༨ ཟླ་ ༡༢ ཚེས་ ༢༠ ལ།
-
Kirti Monastery
Institute of Higher Tibetan Studies
P.0. Mcleod Ganj-176219
Distt Kangra (H.P) India.



www.archanaproos.com
